# -*- mode: mandoku-view; -*-
#+TITLE: 三吳水考
#+DATE: 2015-08-24 22:43:58.954453
#+PROPERTY: ID KR2k0070
#+PROPERTY: BASEEDITION WYG    
#+PROPERTY: JUAN 卷十
<pb:KR2k0070_WYG_010-1a>¶
欽定四庫全書¶
　三呉水考卷十¶
　　　　　　　　　　　明張内藴周大韶撰¶
　奏疏考(小序/)¶
　　夫水利下奠民生上關國計水利興則民安而國¶
　　計盈水利不興則民病而國計絀斯勞臣志士之¶
　　所為日夕經營而不已者也巖穴之賢私議於田¶
　　野搢紳之士公言於朝宁私議者㒺成功公言者¶
<pb:KR2k0070_WYG_010-1b>¶
　　有顯效誠使章朝入而命夕下即方寸之牘可以¶
　　活億萬之生靈而垂千百年之長䇿是經世者之¶
　　所大快然非老成卓識平生得於父老之所講求¶
　　而耳目之所覩記即䇿水政之成敗利害如燭照¶
　　而數計惡可形之章奏聞之廟堂不然空談臆度¶
　　郢書燕説豈可以民生國計嘗試而漫言之哉書¶
　　載禹貢酈道元注水經司馬遷作河渠書班固作¶
　　溝洫志今其形勢經制班班可考而用之三呉或¶
<pb:KR2k0070_WYG_010-2a>¶
　　不盡合故知古知今識時務者為俊傑慎無輕疏¶
　　水哉¶
唐¶
　　　轉運使劉晏練湖蓄水狀¶
其畧曰按圗經練湖周迴四十里比被丹陽百姓築堤¶
　横截一十四里開瀆口洩水取湖作田其湖未被隔¶
　斷已前每春夏雨水漲滿側近百姓引溉田苗官河¶
　水乾淺又得湖水灌注租庸轉運及商旅往來免用¶
<pb:KR2k0070_WYG_010-2b>¶
　牛牽若霖雨泛溢即開瀆洩水入江自被堤築以來¶
　湖中地窄無處貯水横堤壅礙不得北流秋夏雨多¶
　即向南奔注丹陽延陵金壇等縣良田八九千頃常¶
　被渰没稍遇亢陽近湖田苗無水灌溉所利一百一¶
　十五頃田損三縣百姓之地今已依舊漲水為湖官¶
　河又得通流邑人免憂旱潦奏聞中書門下牒浙西¶
　觀察使韋損勿使更令修築致有妨奪¶
南唐¶
<pb:KR2k0070_WYG_010-3a>¶
　　　知丹陽縣事吕延貞濬治練湖狀¶
其畧曰當縣有練湖源出潤州髙麗長山下注官河一¶
　百二十里臣考之碑志訪諸鄉老當為湖日湖水放¶
　一寸河水漲一尺旱可引灌溉潦不致奔衝其利田¶
　㡬逾萬頃昔環湖而居衣食於漁者凡百數家有㪷¶
　門四所繇前唐末兵亂之後民殘湖廢近湖人户耕¶
　湖為田後農家失恃漁樵失業民思復湖以禦災而¶
　無所置力臣頻承條制修葺陂塘切度其湖為利甚¶
<pb:KR2k0070_WYG_010-3b>¶
　博遂聚材役工於㪷門基上以土堰偃捺及填補破¶
　缺處初謗議震動謂臣不良圗且廢湖豐已者不十¶
　餘家有湖無災者四縣之地臣明知利害獨如弗聞¶
　自今秋後不雨河道乾枯累放湖水灌注使商旅舟¶
　船往來免役牛牽當縣及鄰縣人户請水救田臣並¶
　掘破湖㟁給水如將乆逺須置㪷門方得通濟其㪷¶
　門木植須用楠木乞給省場板木起建下所司處分¶
宋¶
<pb:KR2k0070_WYG_010-4a>¶
　　　范仲淹天章閣奏對一條¶
聖人之德發於善政天下之化起於農畝故詩有七月¶
　之篇陳王業也今國家不務農桑粟帛常貴江南諸¶
　路嵗糴米二百萬石其所糴之價與輦運之費每嵗¶
　共用錢三百餘萬貫文又貧弱之民困於賦斂樵伐¶
　桑棗鬻而為薪勸課之方有名無實故粟帛常貴府¶
　庫日虚此而不謀將何以濟臣於天下農利之中粗¶
　舉一二言之且如五代群雄争霸之時本國嵗饑則¶
<pb:KR2k0070_WYG_010-4b>¶
　告糴於鄰國故各興農利自致豐足江南應有圩田¶
　每一圩方數十里如大城中有河渠外有門閘旱則¶
　開閘引江水之利潦則閉閘拒江水之害旱潦不及¶
　為農美利又浙西地卑常苦水沴雖有溝河可以通¶
　海惟時開導則潮泥不得而湮之雖有隄塘可以禦¶
　患惟時修固則無摧壊臣知蘇州日檢㸃簿書一州¶
　之田係出稅者三萬四千頃中稔之利每畝得米二¶
　石至三石計出米七百餘萬石東南每嵗上供之數¶
<pb:KR2k0070_WYG_010-5a>¶
　六百萬石乃一州所出臣詢訪髙年則云曩時兩浙¶
　未歸朝廷蘇州有營田軍四部共七八千人専為田¶
　事導河築隄以減水患于時民間錢五十文糴白米¶
　一石自皇朝一統江南不稔則取之浙右浙右不稔¶
　則取之淮南故慢於農政不復修舉江南圩田浙西¶
　河塘大半隳廢失東南之大利今江南之米石不下¶
　六七百文足至一貫文者比於當時其貴十倍而民¶
　不得不困國不得不虚矣又京東西路有卑濕積潦¶
<pb:KR2k0070_WYG_010-5b>¶
　之地旱年國家特令開決之後水患大減今罷役數¶
　年漸已湮塞復將為患臣請每嵗之秋降勅下諸路¶
　轉運司令轄下州軍吏民各言農桑之間可興之利¶
　可去之害或合開河渠或築隄塘陂堰之類並委本¶
　州軍選官計定工料每嵗於二月間興役半月而罷¶
　仍具功績開奏如此不絶數年之間農利大興下少¶
　饑饉上無貴糴則東南嵗糴輦運之費大可減省其¶
　勸課之法宜選官討論古制取其簡約易從之術頒¶
<pb:KR2k0070_WYG_010-6a>¶
　賜諸路轉運使及面賜一本付新受知州知縣縣令¶
　等此養民之政富國之本也¶
　　　提舉浙西常平羅㸃乞開澱山湖圍田狀¶
其畧曰浙西圍田湮塞水勢所在皆有獨澱山湖一處¶
　為害最大因被姦民包裹圍田築斷堰㟁致水勢無¶
　由發洩此湖上通蘇湖秀三州之水全藉斜路等港¶
　通洩湖水下徹大小石浦出呉淞江入海遂委呉縣¶
　主簿劉允濟同崑山縣尉躬親看視采問利害據申¶
<pb:KR2k0070_WYG_010-6b>¶
　到澱山湖東西三十六里南北一十八里旁通太湖¶
　滙蘇湖秀三州之水上承下洩不容少有壅遏華亭¶
　在湖之南崑山在湖之北湖水自西南趨東北所賴¶
　洩水去處其大者東有大盈趙屯大石三浦西有千¶
　墩陸虞道褐三浦中間南取澱山湖北取呉淞江凡¶
　三十六里並湖以北中為一澳係吞吐湖水之地今¶
　名山門溜東西約五六里南北約七八里正當湖流¶
　之衝非衆浦比貫山門溜之中又有斜路港上達湖¶
<pb:KR2k0070_WYG_010-7a>¶
　口當斜路之半又西過為小石浦上達山門溜下入¶
　大石浦凡斜路港大小石浦分為三道殺泄湖水並¶
　從上而下通徹呉淞江江湖二水曉夕徃來疏灌不¶
　息以此浦港通利無有沙泥壅塞可以宣導水源近¶
　來頑民輒於山門溜之南東取大石浦西取道褐浦¶
　並縁澱山湖北築成大㟁延跨數里遏截湖水不使¶
　北流盡將山門溜中圍占成田所謂斜路及大小石¶
　浦洩放湖水去處並皆築塞父老常言圍㟁初築時¶
<pb:KR2k0070_WYG_010-7b>¶
　湖水平白漲起丈餘盡壅入西南華亭縣界大小石¶
　浦并斜路港口既被圍斷其浦脚一日二潮則泥沙¶
　隨潮而上湖水又不下流無縁蕩滌通利即今淤塞¶
　反髙於田遇水則無處洩㵼遇旱則無從取水大抵¶
　水性趨下下流既壅其勢必潰裂四出散入民田理¶
　無可疑者事聞有㫖命羅㸃躬親相視開掘農民聞¶
　命歡躍不待告諭已自裹糧合夫萬餘先行掘鑿並¶
　湖巨浸復得為田百姓感恩人人以手加額刻置碑¶
<pb:KR2k0070_WYG_010-8a>¶
　石傍坐所降聖㫖不得再有圍築以為無窮之利¶
髙宗紹興二十三年諫議大夫史才言浙西民田最廣¶
　而平時無甚害太湖之利也近年瀕湖之地多為兵¶
　卒侵據累土増髙長堤彌望名曰壩田旱則據之以¶
　溉而民田不沾其利潦則逺近泛濫而民田盡没欲¶
　乞盡復太湖舊迹使軍民各安田疇均利¶
二十九年知平江府陳正同言相視到常熟諸浦舊來¶
　雖有潮沙之患每得上流迅湍可以推滌不致淤塞¶
<pb:KR2k0070_WYG_010-8b>¶
　後來被人户圍裹湖瀼為田認為永業乞加禁止户¶
　部奏在法瀦水之田衆共溉田者不許人請佃承買¶
　并請佃承買人各以違制論乞下平江府明立界至¶
　約束人户毋得占射圍裹有㫖從之¶
明¶
　　　尚書夏原吉治水奏¶
臣奉職不稱重貽宵旴之憂夙夜驚惕惟勤咨訪欽承¶
　聖諭媿感交集臣與共事官屬及諳曉水利者㕘考¶
<pb:KR2k0070_WYG_010-9a>¶
　輿論得其梗槩盖浙西諸郡蘇松最居下流環以太¶
　湖緜亘五百餘里納杭湖宣歙諸州溪澗之水散注¶
　澱山等湖以入淞江頃為浦港湮塞滙流漲溢傷害¶
　苗稼拯治之法要在浚治呉淞諸浦港洩其壅遏以¶
　入於海按呉淞江舊袤二百五十餘里廣百五十餘¶
　丈西接太湖東通大海前代屢疏導之然當潮汐之¶
　衝沙泥淀積屢浚屢塞不能經久自呉江長橋至夏¶
　駕浦約百二十餘里雖云流通多有淺狹之處自夏¶
<pb:KR2k0070_WYG_010-9b>¶
　駕抵上海縣南蹌浦口可百三十餘里潮沙壅障茭¶
　蘆叢生已成平陸欲即開濬工費浩大且灔沙淤泥¶
　浮汎動盪難以施工臣等相視得嘉定之劉家港即¶
　古婁江徑通大海常熟之白茆港徑入大江皆係大¶
　川水流迅急宜浚呉淞江南北兩㟁安亭等浦引太¶
　湖諸水入白茆劉家二港使直注江海又呉淞大黄¶
　浦乃通呉淞要道今下流壅塞難疏旁有范家浜至¶
　南蹌浦口可徑達海宜浚令深濶上接大黄浦以達¶
<pb:KR2k0070_WYG_010-10a>¶
　湖泖之水此即禹貢三江入海之迹俟既開通相度¶
　地勢各置石閘以時啟閉每嵗水涸之時修築圩㟁¶
　以禦暴流如此則事功可成於民為便¶
　　　蘇州府通判應能水利奏¶
其畧曰姑蘇一郡之水西南散流太湖湖東浚入淞江¶
　以至於海但遇乆雨連緜湖溢江壅諸邑低下之田¶
　悉皆浸没雖北壓大江東抵巨浸河渠固多而年久¶
　湮塞勢莫能分嘗觀古人疏導必使諸水往東南者¶
<pb:KR2k0070_WYG_010-10b>¶
　入於松江又東北者入於大江則各郡之水可至於¶
　海為今之計莫先於禁曠職擇耆老則官得人以專¶
　職而無曠耆得人以領工而無廢矣合用人工必擇¶
　農隙就於有田之家每百畝修㟁三丈淘沙亦然無¶
　田之處亦於正二三月該賑飢之時每日驗口給米¶
　三升三合亦照丈數分撥挑築及水利詞訟衙門問¶
　犯徒杖罪名俱照後開丈數勒限押發修築不容收¶
　贖食既有糧而工又有力若糧塘一年以上該里仍¶
<pb:KR2k0070_WYG_010-11a>¶
　有㟁壊沙積者罰修水㟁一十丈革役做工二年踈¶
　放縣官一年以上功不及三處者罰俸三月三年無¶
　功者須知之年註以罷軟州官一年以上功不及五¶
　處者罸俸五月三年無功者須知之年註與縣同府¶
　職一年以上功績不及七處者罰俸七月三年無功¶
　湏知之年註與州同中間若果有功績顯著超異衆¶
　職乞勅撫巡并水利憲臣等官量才旌擢以勵其餘¶
　若有豪強占恡不服清理者乞勅工部轉行撫廵憲¶
<pb:KR2k0070_WYG_010-11b>¶
　臣與臣等同心糾察以警將來如此則旱澇可防秋¶
　成可望東南財賦供餽皆足以充其用矣¶
　　　吏科給事中葉紳乞治水呉中奏¶
臣竊惟直𨽻之蘇松常浙江之杭嘉湖約其土地雖無¶
　一省之多計其賦税實當天下之半況他郡所輸猶¶
　多雜賦六郡所出純是稻稉郊廟之粢盛在此内府¶
　之珍膳在此百官之俸給六軍之糧餉亦在此至於¶
　京師士庶以億萬計亦皆待飽於給餉之餘是六郡¶
<pb:KR2k0070_WYG_010-12a>¶
　之賦税誠國家之基本生民之命脉不可一日而不¶
　經理也若水道不通為六郡農田之害所係亦不輕¶
　也司國計而任民牧者豈可不加之意乎盖天目諸¶
　山之水瀦為太湖而六郡環乎其外太湖之水又由¶
　江湖以入於海聞昔人於溧陽則為堰壩以遏其衝¶
　於常州則穿港瀆以分其勢於蘇松則開江河以導¶
　其流惟是入海之處潮汐往來易於湮塞故前代或¶
　置開江之卒或設撩淺之夫以時浚治僅免水患歷¶
<pb:KR2k0070_WYG_010-12b>¶
　嵗既久其法廢弛遂致諸湖巨浸壅遏於中江河故¶
　道淤漲於外土民利其膏腴或堰而為田或築而為¶
　圃上源之來者不衰而下流之去者日滯是以川澤¶
　浸淫終冬不涸圍田沮洳終嵗不乾加以夏秋淫雨¶
　浹旬山水横發渰没田疇漂淪廬舍固其所也方𢎞¶
　治四年一潦如人初病猶之可也迨五年復潦如病¶
　再發已難支持幸而六年頗收稍得蘇息而今嵗大¶
　水視昔尤甚六郡人民困苦流離不可勝言如病發¶
<pb:KR2k0070_WYG_010-13a>¶
　於羸憊之餘若不多方救藥則災害何自而弭財賦¶
　何自而出民何以為民國何以為國乎即今撫按等¶
　官相繼論奏伏望聖明以天地為心以民命為急思¶
　糧儲為國家之大用水患為東南之大害於廷臣之¶
　中選差有才力通曉水利者一二員授以節鉞重其¶
　委任即日前去㑹同撫按官講求民瘼設法賑恤軍¶
　需之可停者停之逋負之可蠲者蠲之俟民心稍定¶
　民困稍蘇然後指定地方分投相視詢訪故老尋求¶
<pb:KR2k0070_WYG_010-13b>¶
　遺迹何地為山水入湖之衝何港為太湖入海之道¶
　自源徂流一一按究然後相與度其經費量其事期¶
　大加浚治務使下流得以宣洩而上源不致氾濫可¶
　也然當此饑歉之際欲興大役若非任事者處之得¶
　其道則民力不堪不能不重困也臣生長其地目擊¶
　其患又叨居言職不敢隠黙用是敷布心腹陳其利¶
　害如此至若水道之曲折工費之多寡事期之乆近¶
　則不敢以遥度也伏惟陛下俯垂睿覧即賜施行幸¶
<pb:KR2k0070_WYG_010-14a>¶
　甚¶
　　　主事姚文灝治水奏¶
其畧曰臣聞自古聖帝明王功莫有大於禹者以其遭¶
　洪水而致平成也四五年來黄河決於北三江溢於¶
　南患亦甚矣陛下仰稽天心祗續民命分遣大臣奔¶
　走治理臣幸得備使令今在三江之間謹講求得六¶
　事以聞伏乞聖明裁擇¶
一曰宜設導河之夫臣惟蘇松常鎮沿江近海洩水港¶
<pb:KR2k0070_WYG_010-14b>¶
　浦潮沙之積有常而疏導之功不繼所以患多而利¶
　少也前代或設撩淺之夫或置開江之卒専一濬治¶
　不限時月近嵗役夫皆臨期取於里甲而無經制小¶
　民勞擾而吏縁為姦富者有累年而不役貧者無一¶
　嵗而不差查得今江北運河撩淺等夫及嘉興府海¶
　塘沓石等夫俱是均徭𣲖撥事體有常而公私不擾¶
　緩急有備而功緒以成臣欲乞朝廷下令各府將導¶
　河夫役悉照運河及海塘夫役每年於均徭内定撥¶
<pb:KR2k0070_WYG_010-15a>¶
　専一疏導循環不已庶㡬無患¶
二曰宜發濟農之粟宣德初巡撫侍郎周忱建議曰蘇¶
　松等處田地雖饒農民甚苦其修築圩㟁開浚河渠¶
　類皆乏食宣宗皇帝嘉其議遂於各府設濟農倉積¶
　貯餘米每年百姓修浚溝圩支給賑助謂之濟農者¶
　以其専為農事設也歷嵗既久名存實廢有司知足¶
　用而不知濟農以致水旱之備日弛公私之積漸微¶
　臣欲乞朝廷下令申明濟農舊例每年修圩治渠之¶
<pb:KR2k0070_WYG_010-15b>¶
　日量給農民一月之食以補其不足而作其怠也¶
三曰宜給修閘之錢臣歴考浙江水功自古及今未有¶
　不賴官錢而成者故前代提督之使任内往往費緍¶
　錢數十萬查得今江北運河及各洪閘每年額收樁¶
　草等錢以備急用故以築則塞以疏則通獨臣衙門¶
　無一錢之畀况各處閘壩頹廢頗多修理工價動以¶
　千計非得官錢決不可為欲乞朝廷許臣凡遇應修¶
　閘座及一切急用料價得於府縣貯庫無礙銀錢内¶
<pb:KR2k0070_WYG_010-16a>¶
　量自支用庶無廢事¶
四曰冝開議水之局夫浙西水利國之大事宋儒胡瑗¶
　教授蘇湖尚且置齋教學者講此范仲淹知蘇州亦¶
　嘗令所司每年秋冬講求利害春二月用工修浚誠¶
　以他州之官來治此州之水目未嘗覩三江五湖之¶
　源委耳未嘗聞横塘直浦之精微不資講求何以施¶
　為臣欲乞朝廷聴臣於蘇州府開一局訪求境内數¶
　有水學者四五人每嵗初冬至局行移各府治農判¶
<pb:KR2k0070_WYG_010-16b>¶
　官皆來㑹集備議利害及修治方畧率一月而罷事¶
　似微而效則大也¶
五曰宜重農官之選臣又觀范仲淹水利議曰蘇湖常¶
　秀膏腴千里國之倉庾數郡之守宜擇精心盡力之¶
　吏不可尋常資格而授况今治農之職専理農田水¶
　利尤宜慎選臣欲乞朝廷將各府治農官以後俱於¶
　進士内選用各縣治農官俱於科目内選用在任果¶
　有成績應内補者照例行取外轉者比衆超遷如此¶
<pb:KR2k0070_WYG_010-17a>¶
　則任用得人而水利自廣矣¶
六曰宜専農官之任夫浙西水事與三時務農之功相¶
　表裏非其他土木之役必待農隙而為故各府治農¶
　官雖終嵗勤動尚不能舉其職奈何近年以來例以¶
　閒官目之謂可以無所不兼故或㸃圩未畢而勘事¶
　又差或治水方殷而捕盜又委號令各出從違兩端¶
　職既不專事難為效臣欲乞朝廷下令今後治農官¶
　俱照推官例不許别項差遣令其專一治水興農庶¶
<pb:KR2k0070_WYG_010-17b>¶
　責任有歸而偷惰無所容矣凡此六者臣詢諸故老¶
　驗諸地宜又稽之往代似不可緩故冒昧陳列乞下¶
　廷議斷而行之芻蕘之言聖人擇焉臣不勝惓惓¶
　　　監察御史謝琛水利奏¶
其畧曰臣惟朝廷以貢賦為重百姓以耕稼為本照得¶
　蘇松常鎮四府地方先因正德四年七月被水為災¶
　淹没禾稼已該巡按管糧御史節次奏䝉准免正耗¶
　糧米數百萬石臣切為朝廷憂之飢民至食草根樹¶
<pb:KR2k0070_WYG_010-18a>¶
　皮傷損成疫死亡無數臣又為百姓苦之今年三四¶
　月間前項積水不見盡消近湖邊江之田尚為巨浸¶
　至五月初旬又遭大雨十日十夜不少停止新舊之¶
　水併力為凶渰没在田秧麥漂壊官民房舍不可勝¶
　言除已具題外近因巡歷各該地方獲覽地形髙下¶
　之勢叅對前人水利之論而畧知一二臣謹俯伏為¶
　陛下陳之浙西為區勢本卑下天目諸山西來之水¶
　衆多深長然皆歸之太湖即古之所謂震澤也震澤¶
<pb:KR2k0070_WYG_010-18b>¶
　之水再流而入於陽城昆承澱山三泖等湖其性本¶
　皆欲東也三代以前土廣人稀専以治水為急故神¶
　禹相地分流疏其東北入海者為婁江東南流者為¶
　東江并淞江為三江以分洩之自是不聞有水患之¶
　說矣後世人稠地少海塘一築其近江淤肥之地悉¶
　成膏腴之田而東江之故道塞矣由是欲使東江之¶
　水迤邐北旋㑹入淞江而趨下之性遲矣故後人於¶
　常熟縣之北開二十四浦疏而導之楊子江又於崑¶
<pb:KR2k0070_WYG_010-19a>¶
　山縣之東開一十二浦分而納之海所以補東江不¶
　通之力也又慮潮沙易於淤塞各於浦口置立板閘¶
　潮來則扄之以禦其泥沙嵗旱亦扄之以備其灌溉¶
　又於閘外或設開江之卒或設撩淺之夫皆所以決¶
　壅塞而防氾溢也宋元以來累累差官督治動經費¶
　用錢糧數百餘萬盖凡有興作必有利害大抵智謀¶
　經畫之士就其彼重於此者而舉行之國朝永樂年¶
　間尚書夏原吉奉命專理其事區畫經度如開劉家¶
<pb:KR2k0070_WYG_010-19b>¶
　白茆二港甚合古人之法自後七八十年朝廷之貢¶
　賦不虧百姓賴以安堵者先朝任用夏原言之力也¶
　𢎞治七年工部侍即徐貫亦奉命繼理其事比有通¶
　判姚文灝以輔之一時疏浚之法亦有次第惜乎小¶
　就自畫而不能為轉身之計舊制板閘夫卒之設圍¶
　㟁之築皆未全備是以迄今十二三年而諸浦之壅¶
　塞如故識者恨之近年雖有𢃄管僉事官既不專名¶
　亦虚設以至一二年來水利日廢水患嵗甚若不及¶
<pb:KR2k0070_WYG_010-20a>¶
　時整理將見諸浦之壅塞日堅而後日之工程愈大¶
　朝廷之貢賦嵗虧而各府地方將為魚遊鱉處之地¶
　矣近者朝廷因見各府錢糧不完盜賊漸起而於管¶
　糧捕盜之官特設專理臣愚以為水利一興則稼穡¶
　嵗登稼穡嵗登則貢賦自完而百姓将有含哺鼓腹¶
　之樂豈有故冒督徴之刑與夫追捕之法耶伏望皇¶
　上垂念各府財賦所貢上而為郊廟内府之供下而¶
　為百僚六軍之給乞命廷臣計議或勅見差僉都御¶
<pb:KR2k0070_WYG_010-20b>¶
　史魏蒹整前事或選命該部大臣一員前來専理趂¶
　今秋收之後訪前代疏浚之規為來年水患之備或¶
　憫被災貧民之勤勞也令其召收為役因施賑濟之¶
　恵或計各府錢糧之空乏也容其借取滸墅北新等¶
　關課鈔支用開諸浦以洩諸湖之水復板閘以嚴啓¶
　閉之規立夫卒以常其疏浚之功築圍㟁以防其横¶
　流之勢錢糧工力雖曰費用浩大然量此之出計彼¶
　之入或相倍蓰或相千萬姑即去年被災免徴之數¶
<pb:KR2k0070_WYG_010-21a>¶
　以較之其所得所費之孰為多寡從可知矣¶
　　　都御史俞諫水利奏¶
其畧曰國家財賦所出多仰給於直𨽻之蘇松常鎮及¶
　浙江之杭嘉湖七府近年以來屢被水災圍田渰没¶
　廬舍漂溺民既無以聊生財賦何自而出命臣前去¶
　㑹同廵撫都御史張鳯親詣其地逐一踏勘以次興¶
　修臣奉勅陛辭逾江而南即遍厯蘇松常鎮杭嘉湖¶
　七府所屬地方相形度勢尋源泝委而有以知東南¶
<pb:KR2k0070_WYG_010-21b>¶
　水利之大畧矣盖太湖受廣徳溧陽宣歙常鎮杭湖¶
　諸州之水滙為巨浸廣袤三萬六千餘頃東溢為澱¶
　山昆承陽城巴城諸湖由三江入海而湖之衍溢則¶
　流注於松蘇列郡之間昔人以環湖地卑築圍防以¶
　禦水名曰圩田沿海地髙開涇浜以通灌名曰坦田¶
　圍防通灌之利興而田稱沃壤富甲天下矣自呉江¶
　長橋挽路築而湖之咽喉失其利自海塘南障三江¶
　北折而湖之尾閭失其勢失其利失其勢能無壅溢¶
<pb:KR2k0070_WYG_010-22a>¶
　之患乎昔人開龍溪七十二漊荆溪百瀆以疏上流¶
　開松江十八港常州十四瀆崑山常熟三十六浦并¶
　福山白茆港以洩下流又有塘以行水有渠以均水¶
　有隄以捍水有漊以儲水大小縱横聨絡通貫皆所¶
　以利圍防資灌溉決太湖淫潦而逹之江海也然為¶
　之者人耳不能無廢塞之弊亦不能不賴於修浚之¶
　功故當時都水有監營田有使開江有卒撩淺有夫¶
　隨時浚治一方賴焉近年以來水患相仍水利無官¶
<pb:KR2k0070_WYG_010-22b>¶
　經理圍防湮没涇浜壅滯上流如諸漊百瀆下流如¶
　三江諸浦率多淤淺以至昆承陽城諸湖為太湖之¶
　水瀦蓄者又被居民圍填侵占日就湮塞遂使水無¶
　止宿潦則難洩旱則難灌一方之民坐受其弊公私¶
　困乏莫甚於此是宜有以來該部修復之議厪九重¶
　宵旰之憂也然其間有壅塞之甚力役之殷者如崑¶
　山縣呉淞江至和塘常熟縣金涇瀆福山港太倉州¶
　楊林塘湖川塘楊家浜浪港大半涇張浦塘薛涇塘¶
<pb:KR2k0070_WYG_010-23a>¶
　北海㟁嘉定縣練祈河呉江縣長橋挽路内外河華¶
　亭縣官路港運鹽河陳村港王家港都臺浦馬家浜¶
　上海縣馬路塘劉家河武進縣桃花港澡子港古塘¶
　涇洞子河利大河江隂縣石頭港利港新溝河宜興¶
　縣百瀆烏程縣大錢口小梅口等處俱工費浩繁合¶
　用夫力各以數千萬計而費之最大者無如白茆港¶
　查得白茆港開自偽呉張士誠横廣三十餘丈長亘¶
　九十餘里藉以宣洩湖瀼通引潮汐備旱潦為一方¶
<pb:KR2k0070_WYG_010-23b>¶
　之利迨入國朝尚書夏原吉侍即周忱相繼浚治𢎞¶
　治七年復因水患欽承孝宗皇帝特命工部侍即徐¶
　貫大加開濬厪得一通尋復淤塞嗣是弗葺隠然成¶
　隄矣臣往來海濵裵裒港所深求力探廉得所以塞¶
　之之故盖是港勢趨東北吞逆海潮其入處為横沙¶
　所梗承納處為新田所礙中流又為鹽鐡横瀝諸河¶
　分流减勢居三之二而潮汐泥沙一日再至港之命¶
　脉迂曲微緩不足以衝滌之遂致停積凝滯日就淤¶
<pb:KR2k0070_WYG_010-24a>¶
　塞亦其勢有不能不然者今不避横沙疏障礙均别¶
　𣲖棄迂從直則隨浚隨塞蹈前日之覆轍矣臣㑹同¶
　巡撫都御史張鳯看得是港離海約十五里許旁有¶
　姚家浜者舊開通灌支河也東通小湖漕六尺溝至¶
　陶涇入海其地形頗下其勢趨東南頗順其水道視¶
　舊港頗徑直其去横沙亦逺若因而廣之深濶與白¶
　茆稱復疏通障礙分決中流㑹趨駛疾計必可以滌¶
　潮沙而垂久逺此議一出老農漁父皆以為然隨督¶
<pb:KR2k0070_WYG_010-24b>¶
　同委官蘇州府同知張元春等逐一勘量得是港自¶
　常熟縣東倉至姚家浜深淺不等共長一萬三千五¶
　百八十丈面濶三十五丈每丈用夫七名計用夫九¶
　萬五千六十名自姚家浜至淘涇口長二千六百五¶
　十丈開濶三十丈深一丈五尺每丈用夫一十五名¶
　計用夫三萬九千七百五十名通計夫一十三萬四¶
　千八百一十名約四十日而成每夫每日工食銀二¶
　分共該銀一十萬七千八百四十八兩築壩置閘該¶
<pb:KR2k0070_WYG_010-25a>¶
　木石灰鐵料銀一千餘兩及量得姚家浜至淘涇兩¶
　旁共該開壊民田二十餘頃查有新漲沙田堪以撥¶
　補并遷改民居墳墓百十餘所官為給助民亦願從¶
　欲便起工開浚但查蘇松等府倉庫多虚見在堪動¶
　官銀不過四千餘兩况地方人民連遭災疫逃亡數¶
　多凋瘵之餘瘡痍未復今嵗雖得稍收中間尚有包¶
　賠荒棄之累加以數年逋負追併一時若又重加前¶
　役𣲖取前費不無逼民失所致生他患臣等酌量緩¶
<pb:KR2k0070_WYG_010-25b>¶
　急備行各屬委官人等先將髙鄉淤塞涇瀆浜漊低¶
　鄉坍没圩㟁堤防逐一查勘照田多寡分𣲖丈尺督¶
　令得利之人趂時浚築及将前項諸漊百瀆江塘河¶
　港以次開濬隨宜修舉其白茆港等處欲候下年農¶
　隙興工縁前項工費無從措辦查得蘇州府庫見有¶
　户部委官收寄聴解滸墅鈔闗正徳六年分春夏秋¶
　三季船料銀一萬二千四百八十九兩九錢三分冬¶
　季并正徳七年四季船料銀一萬三千餘兩及兩浙¶
<pb:KR2k0070_WYG_010-26a>¶
　兩淮運司俱有存積賣過餘鹽等銀伏望陛下念東¶
　南財賦之重憫斯民墊溺之難特勅該部從長議處¶
　合無將前項二年鈔關己未經收料銀照數存留仍¶
　於淮浙運司查給官銀六七萬兩以充前項工食之¶
　需數内不敷并其餘工費聴臣於蘇松等府徴收正¶
　徳六年分免剰餘米數内量支補助工完之日通行¶
　造册奏繳如此則水患可除水利可興民情樂趨國¶
　賦有賴實一方生靈之大幸也¶
<pb:KR2k0070_WYG_010-26b>¶
　　　都御史許廷光水利奏¶
其畧曰切照蘇杭等府本三呉澤國厥田下下賴自昔¶
　興修水利所出財賦甲於天下國家供億仰給於此¶
　近年以來水利官員裁復不一興修事宜因革靡定¶
　遂使有司視為不急之務豪強大肆侵占之姦震澤¶
　不流三江失道白茆累議而無功海塘隨修而旋廢¶
　每遇小水輒成大災國賦虧賠官民困弊未有甚於¶
　此時者也今蘇松常鎮杭嘉湖七府雖設有管理水¶
<pb:KR2k0070_WYG_010-27a>¶
　利郎中縁地逺權輕官民積玩伏望皇上憐念東南¶
　郡縣實國家萬年供億地方乞勅該部從長計議合¶
　無將蘇松等七府水利果應郎中照舊管理則宜量¶
　加舉刺之權以便行事不然或效昔年運河故事特¶
　設通政一員専管則事體尤便所費亦不加多而國¶
　民利益當不可數計矣¶
　　　工科都給事中呉巖水利奏¶
其畧云國家財賦多出東南東南財賦皆資水利盖水¶
<pb:KR2k0070_WYG_010-27b>¶
　利不修則田疇不治五榖不登而國用不足其所關¶
　係誠非細故近年東南地方夏秋淫雨山水横發田¶
　疇渰没諸郡之民流離困苦不可勝言揆厥所由盖¶
　以下流淤塞圍㟁傾頽疏導不得其法董治不得其¶
　人之所致耳臣備員該科謹将東南水利之切要者¶
　四事曰疏濬下流曰修築圩㟁曰經度財力曰隆重¶
　職任開坐上陳伏望皇上軫念東南為財賦所出民¶
　遭墊溺勅下該部議處施行東南幸甚天下幸甚¶
<pb:KR2k0070_WYG_010-28a>¶
一曰疏濬下流浙西諸郡蘇松最下太湖緜亘數百餘¶
　里納諸山溪澗之水散注瀼蕩間由三江以入於海¶
　是太湖者諸郡之水所瀦而三江又太湖之所由洩¶
　也若下流淤湮滙水泛溢渰没禾稼為害匪輕為今¶
　之計要在相其利害為之區處如白茆港七浦塘劉¶
　家河皆蘇州東北洩水之大川如呉淞江大黄浦皆¶
　蘇松南北交境洩水之大川而呉淞南北與白茆諸¶
　港浦之兩旁又各有支渠引上流諸湖瀼之水以歸¶
<pb:KR2k0070_WYG_010-28b>¶
　於其中而並入於海就其中論之蘇之七浦塘劉家¶
　河松之黄浦並皆深濶通利惟白茆自𢎞治七年疏¶
　浚之後今入海之處潮沙壅積勢若丘阜而呉淞之¶
　旁渠港亦多湮塞加以淫雨能不泛溢今誠能濬白¶
　茆一港使之通利如七浦劉家河則蘇州東北之水¶
　有所歸而不積矣濬呉淞一江使之通利如大黄浦¶
　則蘇松南北兩界之水有所歸而不積矣蘇松之水¶
　既各有歸則引吸上源太湖之水不至壅溢而向來¶
<pb:KR2k0070_WYG_010-29a>¶
　瀼蕩沮洳渰没之土皆出而可耕矣¶
二曰修築圍㟁浙西之田各有成圍宋儒范仲淹嘗曰¶
　江南圍田中有渠外有門閘旱則開閘引江水之利¶
　澇則閉閘拒江水之害旱澇不及為農美利是知圍¶
　田全仗乎㟁塍㟁塍常利於修築水漲則專増其裏¶
　水涸則仍築其外務令堅固高濶可通往來隨其旱¶
　澇而車戽出入如此則先事有備而田皆成熟矣¶
三曰經度財力財力必取之民間凡遇工程一槩科斂¶
<pb:KR2k0070_WYG_010-29b>¶
　則未免府縣𣲖之里甲騷動鄉村鮮有不怨臣以為¶
　水利為田而興財力亦必計田而出凡有田之家不¶
　拘官民每田一畝科錢一文每田一頃科錢百文不¶
　但積少成多抑且衆擎易舉實為經乆之計於每嵗¶
　秋成之時折白銀徴解各府官庫數目造報水利官¶
　處動支不許别官借貸¶
四曰隆重職任臣聞永樂初年東南嘗大水命户部尚¶
　書夏原吉治之著有成績至𢎞治間東南又屢有水¶
<pb:KR2k0070_WYG_010-30a>¶
　患工部侍郎徐貫總理其事有司迎合惟圖目前曾¶
　未㡬時而白茆等處皆已湮塞連年災荒未必不由¶
　於此自是以後水利官員裁復不一然位小權輕官¶
　民玩愒職業不舉無恠其然近該巡視浙江都察院¶
　右僉都御史許廷光奏乞欲倣運河故事特設通政¶
　一員専管水利誠為有見伏望皇上勅下該部推舉¶
　素有才望諳曉水利大臣一員兼以憲職專一督理¶
　水利大加挑濬圗惟永乆其中利所當興弊所當革¶
<pb:KR2k0070_WYG_010-30b>¶
　悉聴便宜處治不許各官阻撓行事又必務見成效¶
　方許不次超遷以旌其功如此則官有特設而人不¶
　玩責有所歸而功易成矣¶
　　　工部尚書李充嗣治水奏¶
其畧云臣受命以來夙夜兢惕深慮前項事情重大非¶
　獨力所能成乞添差官共圗供職吏部以工部署郎¶
　中林文沛顔如環督同掌蘇州府事河南左叅政徐¶
　瓉親詣白茆港呉淞江等處相度㑹議以白茆工役¶
<pb:KR2k0070_WYG_010-31a>¶
　繁重蘇州當任其二常州松江分任其一嘉興湖州¶
　則協任其一而常熟附近獨當其半以呉淞江利歸¶
　蘇松二府其工役之費則分𣲖二府所屬州縣與之¶
　協濟杭嘉湖蘇松常鎮各府地方應該開濬河道河¶
　泊港㲼及應修築圩㟁堰壩等項分委署郎中林文¶
　沛顔如環督率各該水利等官次第舉行白茆港自¶
　海口至雙廟河形畧在縁海灘漲沙填壅難以用工¶
　隨議改就東南方平陸開挑共起到該府所屬一州¶
<pb:KR2k0070_WYG_010-31b>¶
　七縣并崇明沙千户所軍民人夫三萬七千七百二¶
　十二名委官管督開過故道六千一百七十七丈自¶
　官莊滙西至常熟縣東倉河形雖在亦極淺塞又起¶
　該縣附近人夫二萬二千九百八十二名委官管督¶
　開過舊河二千六百五十八丈通計長一萬七千三¶
　百九十二丈深始八尺加至一丈五尺濶始二十八¶
　丈加至三十三丈俱於正德十六年十月興工至嘉¶
　靖元年四月工完議照本河舊有備倭軍營及巡檢¶
<pb:KR2k0070_WYG_010-32a>¶
　司應該遷改新開河口防禦又新添設水利衙門倉¶
　房龍王廟共計屋一百二十三間亦支官錢修盖及¶
　照海口潮沙易壅應置石閘一座以備旱澇伺秋盡¶
　水落方可興工又勘得白茆上流尚湖昆承陽城各¶
　湖涇漊係本港咽喉督府縣官以常熟崑山長洲三¶
　縣得利人夫開過昆承湖口時涇塘新開洪草鞋洪¶
　蘇家浜南北上州洪中浜周家洪東西錢港尚湖口¶
　朱涇河界港陽城湖口雙漕浜姚曹港新開洪稍廟¶
<pb:KR2k0070_WYG_010-32b>¶
　涇東横涇西横涇張莊漊武城涇共一十九處縁陽¶
　城湖水經斜堰枝分七浦塘則白茆流勢因之少殺¶
　又委官以常熟崑山二縣人夫築斜堰壩仍備銀一¶
　千兩發蘇州府貯庫修壩造閘支用其宜興縣百瀆¶
　受荆溪之水㑹太湖亦入白苑港續又委常州府調¶
　宜興人夫分濬烏涇等瀆共六十三處以武進無錫¶
　江隂三縣人夫開過桃花港龍蕩港九曲龍河戚墅¶
　河申港利港横河市河共八處其源委獨管蘇州府¶
<pb:KR2k0070_WYG_010-33a>¶
　及常熟等縣并分管太倉州及崑山呉江二縣浚過¶
　支河共五百六十三處共長三十七萬七百三十四¶
　丈築過官塘圩㟁共三千五百八十三段共長一百¶
　九十一萬八千七百一十五丈造過堰壩九十六處¶
　共長六百六十丈并橋一座通用人夫三十一萬四¶
　千四百二十八名於正徳十六年十一月興工至嘉¶
　靖元年五月完工及據署郎中顔如環呈稱督同左¶
　叅政徐瓉知府孔輔等覆相度呉淞江上流自吳江¶
<pb:KR2k0070_WYG_010-33b>¶
　縣止崑山縣夏駕浦下流自嘉定縣舊江口止上海¶
　縣黄浦口俱通利無礙惟夏駕浦至龍王廟止舊江¶
　口俱淤塞㡬如平陸應該開濬共量長六千三百三¶
　十六丈議開一十八丈深一丈二尺以蘇松二府人¶
　夫共四萬三千七十八名委官分役管督於嘉靖元¶
　年正月興工至本年二月工完其夏駕新洋江二河¶
　與呉淞江交㑹之處横引江水斜趨婁江以致呉淞¶
　水勢微弱故不能衝激潮泥抑且二河通引渾潮倒¶
<pb:KR2k0070_WYG_010-34a>¶
　流入江與江下流自相抵撞易成淤塞合於二河交¶
　㑹之處創造石閘節制江流使不斜趨阻遏渾潮使¶
　不倒流庶㡬此江永無復塞之患及看得三呉之水¶
　西北自宜興荆溪百瀆入西南自湖州苕霅二溪分¶
　流七十二漊港以入其下流則自呉江長橋等處入¶
　澱山昆承陽城等湖以入三江而澱山湖則分入趙¶
　屯大盈道褐大石等浦以入呉淞江並洩於海頃因¶
　水政不修前項漊港湖泊浦瀆俱乆湮塞以致湖水¶
<pb:KR2k0070_WYG_010-34b>¶
　氾溢不由故道又經督率湖州府官開濬過大錢小¶
　梅等河并七十二漊港蘇州府官開濬過長橋等處¶
　湖河崑山上海開濬過趙屯大盈道褐大石等浦及¶
　據杭嘉湖蘇松等府并所屬太倉等州歸安等縣各¶
　申呈開挑過各該管地方東七千西八十及疏濬過¶
　各支河港浦涇浜河道共長七十萬六千七百九十¶
　丈并修築過田圩江湖塘㟁共三千八百四十二段¶
　通長二百七十六萬四千四百九十三丈閘座壩堰¶
<pb:KR2k0070_WYG_010-35a>¶
　五十處共長七千七百二十丈共用過人夫三十二¶
　萬六千五百五十五名俱於本年正月興工至三月¶
　終完工再行探索窮究水利源委通塞利害以至古¶
　今修理因革事冝舉措方畧分别綱領條目纂集成¶
　書以彰陛下嘉恵東南維新之盛治俱另行外臣惟¶
　三呉水利興廢不常設或再行舉措不無乏財之慮¶
　臣欲行令蘇松常鎮所屬州縣每年量𣲖導河夫銀¶
　掌印官同治農官徴收貯庫備水利修理支用再倣¶
<pb:KR2k0070_WYG_010-35b>¶
　古制備行該府造小船三十隻每年於均徭内查編¶
　撩淺水夫四十名置鐵掃帚濬川杷各二十副専委¶
　水利官監督不時爬洗庶潮沙不致壅積每遇農隙¶
　各治農官督工修濬仍通行約束不許别項差占及¶
　營求管事其水利郎中循行提督七府地方凡有益¶
　於水利事宜及關係運河重事以時修濬悉聴巡撫¶
　官節制仍乞勅巡按御史年終親臨閱視一次稽考¶
　勤惰據實奏報以為黜陟庶人知警畏法立能守二¶
<pb:KR2k0070_WYG_010-36a>¶
　河之利民将永賴於無窮矣¶
　　　大理寺丞周鳯鳴水利奏¶
其畧曰臣惟今日之計固惟西北為急其患實在於東¶
　南東南之患固惟賦税為難其病實在於水利夫所¶
　謂水利者除水之患以通溝洫之利也是故蓄洩以¶
　時旱潦有備賦税不虧國用充足今天下賦税大半¶
　出於東南蘇松常嘉湖諸府而蘇州一府嵗輸税糧¶
　二百八十萬九千餘石以實京師比之諸府又居十¶
<pb:KR2k0070_WYG_010-36b>¶
　之七八其在水利亦比之諸府為尤急臣請陳之蘇¶
　州所屬地方承受震澤下流田最下下一遇水潦受¶
　患尤深邇年以來災傷頻仍流亡相繼賦税弗登實¶
　維水利不修之故臣謹條陳六事仰禆聖化萬一¶
一曰復専官以圗責成臣惟蘇松等府州縣原俱設有¶
　治農官管理水利近令浙江僉事帯管但本省地方¶
　廣濶蘇松窵逺勢難兼理每嵗經由一次不過取治¶
　農官執結况係隔省直𨽻知府等官亦不甘心奉行¶
<pb:KR2k0070_WYG_010-37a>¶
　以是日見廢弛以臣計之府州縣正官職守繁重治¶
　農佐貳事權既輕必須専官督理合無查復𢎞治年¶
　間事例或照姚文灝主事一員或照傅潮郎中一員¶
　或照謝琛副使一員専一督理仍乞特勅巡撫應天¶
　等府都御史加意提督惟復查照都御史俞諫事例¶
　乞簡命素有才望大臣一員前去督理假以事權寛¶
　其期限務令著實興修果有成效方許囘京復命¶
二曰疏海口以導下流臣惟治水之法必下流通利為¶
<pb:KR2k0070_WYG_010-37b>¶
　先近嵗尚書李充嗣濬呉淞江達夏駕浦以入海又¶
　濬白茆港以入海而白茆之水尤為駛急實惟呉中¶
　之利但白茆新浚之時工程甫畢海潮驟至原留海¶
　口堰壩一時開浚不及數年以來渾潮日淀積有淤¶
　沙横障海口以致上流勢緩日漸阻窒夫三江惟婁¶
　江呉淞江通利東江乆湮所謂白茆港者足補三江¶
　之一迺者海口漸淤闗係甚重失今不疏竊恐將來¶
　愈難為力必湏設法疏浚仍查撥導河等項夫役修¶
<pb:KR2k0070_WYG_010-38a>¶
　復隨潮掃滌撩淺之法務使海口常通則吳中水患¶
　自少¶
三曰浚支河以修圩㟁臣惟呉中之田近湖沿江地皆¶
　卑下平時積水已多一遇乆雨衆水必集常有水患¶
　近山沿海地皆髙阜不能引江湖之水以資灌溉常¶
　有旱災然以大較論之畏潦者十之七畏旱者十之¶
　三髙田少而治易低田多而治難昔人治髙田之法¶
　有塘有漊有潭凡瀦水以灌田者皆是也其治低田¶
<pb:KR2k0070_WYG_010-38b>¶
　之法則遶田四圍築防謂之圩圩者圍也内以圍田¶
　外以圍水盖低鄉支河之水容受衆流比田反髙而¶
　田反在支河水面之下若非圩㟁以圍之而支河不¶
　通則蕩然巨浸遂不可田是故低田賴圩㟁支河甚¶
　於都邑之賴城池也呉中賦税嵗多逋負固由災傷¶
　不可盡諉之天時亦由人力未盡正謂濬支河修圩¶
　㟁是也近嵗既濬呉淞白茆以洩震澤之水為今之¶
　計必須開濬支河積淤之土因以修築舊坍之圩㟁¶
<pb:KR2k0070_WYG_010-39a>¶
　務令堅實髙厚足禦湍急之流工程簡易則隨田出¶
　夫十分浩大則通融處置在當事之大臣任之實今¶
　日水利第一切務也¶
四曰處長橋以決壅滯臣惟呉江有長橋其長數里横¶
　跨震澤東南之濵舊本木柱駕橋以通陸行疏徹湖¶
　水衝激三江之潮淤以入於海元季易為石橋為洞¶
　門一百五處洞門既狹水勢復分門狹故上流阻遏¶
　勢分故下流散緩以是呉中常有水患迄今二百餘¶
<pb:KR2k0070_WYG_010-39b>¶
　年石橋漸淤止有三四洞門可通舟楫其餘茭蘆叢¶
　生漲為平田遂致水勢轉於東北以入海上流愈狹¶
　則水勢逾遏下流逾逺則水勢逾緩竊謂呉中大患¶
　必湏從長勘處或易為木橋或重加疏濬務使一勞¶
　永逸之計此實决壅滯之一䇿也¶
五曰均夫役以便貧民臣惟呉中水利固惟濬支河修¶
　圩㟁為急究其本原則支河淤塞由圩㟁坍塌圩㟁¶
　坍塌由人力怠惰而怠惰之弊其故有三小民一遭¶
<pb:KR2k0070_WYG_010-40a>¶
　水潦困於工力難繼大户田連阡陌病於顧理不周¶
　間有小民佃種大户之田則在小民原非己業在大¶
　户止圗收租彼此耽誤更不葺理今欲興修水利必¶
　先飭惰勸農若使夫役不均益滋民害合無一應築¶
　圩夫役但係工程簡易者就令本圩有田得利人户¶
　不分官民一體計畝起撥若工程浩大必須通融處¶
　置者官為雇募小民應役亦不得尅減工價以致負¶
　累其勢豪之家假借開河名色索討夫役以便私圗¶
<pb:KR2k0070_WYG_010-40b>¶
　或因而賣放營利及與在官人等包攬作弊者聴督¶
　理官指實叅究應提問者徑自問發¶
六曰禁侵占以飭豪右臣惟瀕江瀕湖去處風浪險惡¶
　因種䕶隄茭蘆以防坍塌本為障水邇來豪右假以¶
　䕶隄為名不分河港寛狹輒種茭蒲蘆葦占為茭蕩¶
　蓮蕩或勾接商人堆貯竹木簰筏或希圗魚利張打¶
　攔江網籪停積泥沙阻壊水利甚者霸占灘塗築成¶
　塍圍因而墾為良田止将十之一二報官起科每畝¶
<pb:KR2k0070_WYG_010-41a>¶
　亦止三升五升徴之官者不多而水道日隘水勢日¶
　緩為下流數十州縣之害其又甚者則將傍田河港¶
　私築堰壩阻截行舟祗知利己自便致使鄰圩之田¶
　蓄洩無所莫敢誰何比之水患其害尤深若不嚴加¶
　禁治清查改正恐害不除則利不興臣生長東南目¶
　覩東南積習之弊乆矣整頓洗滌非大臣不能責成¶
　也¶
　　　監察御史吕光洵水利奏¶
<pb:KR2k0070_WYG_010-41b>¶
其畧曰據蘇松常鎮等四府經厯司各呈稱該府所屬¶
　各州縣水利湮塞旱潦無備以致連年荒歉民生困¶
　悴常賦虧損呈乞轉達及時修理等因到臣除將工¶
　費輕小處所行令各府州縣掌印治農等官責令塘¶
　長及食利人户漸次修濬外查得蘇州府所屬太倉¶
　州有七浦塘楊林塘呉川塘小塘子呉江縣有八斥¶
　鎮平望鎮三江橋長橋常熟縣有白茆塘許浦塘福¶
　山塘崑山縣有瓦浦鷄鳴塘嘉定縣有呉淞江顧浦¶
<pb:KR2k0070_WYG_010-42a>¶
　凡十有五所松江府所屬華亭縣有蒲滙塘運鹽河¶
　上海縣有横港都臺浦陳村塘馬家浜青浦縣有通¶
　波塘艾祁浦横泖凡九所常州府所屬武進縣有澡¶
　港河江隂縣有桃花港凡二所鎮江府所屬金壇縣¶
　有臧村港荷花港新瀆港大浦港凡四所俱各工費¶
　浩繁民間不能自治必計處錢糧募集夫役然後可¶
　以成功臣㑹同巡撫應天等府都御史丁汝䕫議照¶
　方今天下大計在東南莫重於財賦而蘇松等府地¶
<pb:KR2k0070_WYG_010-42b>¶
　方不過數百里嵗計其財賦所入乃畧當天下三分¶
　之一由其地阻江湖民得擅水之利而修耕稼之業¶
　也近嵗水利漸湮民間不能自出其力隨宜修治遂¶
　至於大壊而瀦洩之法皆失其常自嘉靖十八年以¶
　來頻遭水患而去嵗尤劇今年又值旱災其始髙阜¶
　先枯至七八月間河浦絶流雖素稱沃壤之田皆荒¶
　落不實而耕稼之民困苦流離無以為命萬一來嵗¶
　雨𤾉少愆其候民復告饑又将何以繼之此臣之所¶
<pb:KR2k0070_WYG_010-43a>¶
　以私憂而過計也臣聞救患者必探其原水利之興¶
　廢乃呉民利病之原也臣嘗巡厯各該地方相視髙¶
　下詢問父老頗得其原輒敢條為五事¶
一曰廣疏濬以備瀦洩盖三呉之地古稱澤國其西南¶
　翕受太湖諸澤之水形勢尤卑而東北際海岡隴之¶
　地視西南特髙大抵髙者其田常苦旱卑者其田常¶
　苦潦昔人治之髙下曲盡其制既於下流之地疏為¶
　塘浦導諸湖之水由北以入於江由東以入於海而¶
<pb:KR2k0070_WYG_010-43b>¶
　又畎引江潮流行於岡隴之外是以瀦洩有法而水¶
　旱皆不為患近年以來縱浦横塘多湮塞不治惟二¶
　江頗通一曰黄浦一曰劉家河然太湖諸水源多而¶
　勢盛二江不足以洩之而岡隴支河又多壅絶無以¶
　資灌溉於是髙下俱病而嵗常告災臣據各府所報¶
　河浦湮塞之處在下流者以百計而其大者六七所¶
　在上流者亦以百計而其大者十餘所治之之法當¶
　自要害始宜先治澱山湖等處一𢃄茭蘆之地導引¶
<pb:KR2k0070_WYG_010-44a>¶
　太湖之水散入陽城昆承三泖等湖又開呉淞江并¶
　大石趙屯等浦洩澱山湖之水以達於海濬白茆港¶
　并鮎魚口等處洩昆承之水以注於江開七浦鹽鐵¶
　等塘洩陽城之水以達於江又導田間之水悉入於¶
　小浦小浦之水悉入於大浦使流者皆有所歸而瀦¶
　者皆有所洩則下流之地治而潦無所憂矣於是乃¶
　濬艾祁通波以溉青浦濬顧浦呉塘以溉嘉定濬大¶
　瓦等浦以溉崑山之東濬許浦等塘以溉常熟之北¶
<pb:KR2k0070_WYG_010-44b>¶
　濬臧村等港以溉金壇濬澡子等河以溉武進凡岡¶
　隴支河湮塞不治者皆濬之深廣使復其舊則上流¶
　之地亦治而旱無所憂矣此三呉水利之經也¶
二曰修圩㟁以固横流盖四府最居東南下流而蘇松¶
　又居常鎮下流其水易瀦而難洩盖導河濬浦引注¶
　於江海而每遇秋霖泛漲風濤相薄則河之水逆行¶
　田間衝齧為患宋轉運使王純臣嘗令蘇湖作田塍¶
　禦水民甚便之而司農丞郟亶亦云治河以治田為¶
<pb:KR2k0070_WYG_010-45a>¶
　本其説多可採行臣嘗詢問故老以為二三十年以¶
　前民間足食無事嵗時得因其餘力營治圩㟁而田¶
　益完美近年空乏勤苦救死不贍不暇修繕故田圩¶
　漸壊而嵗多水災盖呉下之田以圩㟁為存亡也失¶
　今不治則坍没日甚而農業日蹙矣宜令民間如往¶
　年故事每嵗農隙各出其力以治圩㟁圩㟁髙則田¶
　自固雖有霖潦不能為害且足以制諸湖之水不得¶
　漫行而咸歸於河浦則河浦之水自髙於江江之水¶
<pb:KR2k0070_WYG_010-45b>¶
　自髙於海不待决洩自然湍流而岡隴之地亦因江¶
　水稍髙又得畎引以資灌溉盖不但利於低田而已¶
三曰復板閘以防淤澱昔人權其便宜去江海十餘里¶
　或七八里夾流而為閘平時隨潮啟閉以禦淤沙嵗¶
　旱則閉而不啟以蓄其流嵗潦則啓而不閉以宣其¶
　溢志稱置閘有三利盖謂此也以是推之凡河浦入¶
　海之地皆宜置閘然後可以乆而不壅盖不獨數處¶
　為然也¶
<pb:KR2k0070_WYG_010-46a>¶
四曰量緩急以處工費夫經畧得宜則事易集施為有¶
　漸則民不煩為今之計宜令有司檢勘水之利害大¶
　小緩急其最大而急者即今嵗修之次者明年修之¶
　又次者又明年修之則興作有序民不知勞而其工¶
　費之資亦可以先時而集矣但今嵗額不可加斂於¶
　民而内帑又不敢望乞將見查節年未完錢糧係糧¶
　解大户侵欺者督令有司設法清追自嘉靖二十一¶
　年以前者量及千餘兩存留在官畧倣宋臣范仲淹¶
<pb:KR2k0070_WYG_010-46b>¶
　以官糧募飢民修水利之法行令有司查審應賑人¶
　數籍其老病無力者為一等日給米一升聴其自便¶
　壯健有力者為一等日給米三升就令開濬造冊查¶
　考則官不徒費民不徒勞所謂一舉而兩利者也以¶
　後年分每於冬月募民興作次年二月而罷其費用¶
　皆取於侵欺不足繼之以贓贖大約三年而止通計¶
　所費不過二三十萬而水利大治矣夫計利害者必¶
　權其輕重四府所入嵗不下數百萬而一年災傷放¶
<pb:KR2k0070_WYG_010-47a>¶
　免者即三四十萬他日流亡逋負者又不知㡬十萬¶
　以疏濬之費凖之其孰多孰寡皆不待較而知矣¶
五曰重委任以責成功夫論事非難而建事為難建事¶
　非難而成事為難臣嘗仰稽先朝大臣奉命經理呉¶
　中者凡數十餘人其有功於水者惟正統間巡撫侍¶
　郎周忱最著呉民至今思之夫忱之才固過人亦委¶
　任專而厯年乆故得盡行其志近遣大臣疏治不暇¶
　為國逺慮所謂成事之難也臣願申明周忱事例特¶
<pb:KR2k0070_WYG_010-47b>¶
　勅撫臣務為長乆之計一應錢糧夫役疏治經畧之¶
　宜聴其便宜從事而責成功焉其府州縣官員凡遇¶
　陞遷行取給由者皆必考其水利有效方許離任其¶
　遷延而乖方費財而僨事者仍聴糾治以懲不恪如¶
　是則事有定規人有定志而成功可期矣此五者治¶
　水之要也然臣有三慮焉臣聞羣志難集浮言易興¶
　是以事每阻於旁撓功多毁於垂成臣竊見上流咽¶
　喉之地淤澱豐衍多為民間所據一旦欲取而疏之¶
<pb:KR2k0070_WYG_010-48a>¶
　是必㳺揚其説以為興作不便此臣之所慮者一也¶
　工役之費出於侵欺而善侵者類多豪猾憑藉根連¶
　堅不可破臣嘗廉治二十餘人而有司者皆畏其口¶
　語莫敢窮究今欲悉治其類而清之亦必游揚其説¶
　以為興作不便此臣之所慮者二也郡縣有司咸受¶
　約束而責以成功其志在生民者固欣然樂從其隨¶
　俗俯仰以覬速化者亦必游揚其説以為興作不便¶
　此臣之所慮三也臣愚以為必屏此三者而後五事¶
<pb:KR2k0070_WYG_010-48b>¶
　之功可成也¶
　　　監察御史吕光洵再乞專委任以興水利奏¶
其畧云節該工部題奉欽依咨劄到臣依奉曽委松江¶
　等府同知通判知縣分指原議應濬河港應造閘堰¶
　等處逐一查勘得太倉州等縣七鴉浦等河港凡三¶
　十二所鹽鐵等浦塘閘凡一十五所工費浩大俱應¶
　官為開造其新港等河凡三百九十七所大小雙塘¶
　等堰壩凡三十八所工費差小俱應民自開造石浦¶
<pb:KR2k0070_WYG_010-49a>¶
　等河凡八十七所工費大小不等俱應官民協力開¶
　濬臣照得内開江隂等縣桃花等港湮塞工費易集¶
　隨各委官開濬見底功成外其餘各縣相應疏治之¶
　處雖一時未能集事而各官查勘已明凡地形髙下¶
　之宜源流分合之勢古今通塞之由延袤深淺之度¶
　與夫土方之多寡工費之輕重咸著圗册較然可考¶
　矣其累嵗積逋如原𣲖導河夫銀及存留撥剰銀米¶
　撫按等各衙門贓贖與夫應解錢糧堪以那借乆為¶
<pb:KR2k0070_WYG_010-49b>¶
　豪猾所侵者不啻數千餘萬已經委官清查造册各¶
　有可稽之數若使諸臣同公體國按籍而行之則底¶
　績之期可以指日而待也而議者或以旱潦相仍公¶
　私俱匱不宜興作夫旱潦相仍正由水利湮廢若復¶
　因循不治則旱潦之災將日甚一日而東南之民終¶
　無安飽之期矣即如今嵗災祲民窮則量發在官銀¶
　米募民不能自食者開濬支河因寓賑施之法若二¶
　三幹河則稍候年豐追理逋賦大集財力然後治之¶
<pb:KR2k0070_WYG_010-50a>¶
　隨事擇便而不併役於一旦此無不可為之時也其¶
　所役之人各因其水之所利利在一鄉即役一鄉之¶
　民利在一縣即役一縣之民利及傍縣傍府則傍府¶
　傍縣助之召募工役之費皆官為會計條畫而無追¶
　呼拘迫之煩此無不可役之人也若夫疏濬之法又¶
　皆因其自然求其故道淺者深之狹者廣之縮者延¶
　之使各復其前日之舊而已初非鑿山堙谷壊田園¶
　毁廬墓創為决裂難行之事以拂民之所欲此無不¶
<pb:KR2k0070_WYG_010-50b>¶
　可成之功也夫以無不可為之時用無不可役之人¶
　圗無不可成之功是宜朝議而夕報也而事固有不¶
　然者何哉盖委任責成之道未至也臣嘗稽之故籍¶
　唐宋以來置治水治田之官甚具至我國家永樂初¶
　水溢為災特令尚書夏原吉治之正統時則侍郎周¶
　忱治之景泰天順時則侍郎李敏都御史崔恭治之¶
　成化𢎞治時則都御史畢亨侍郎徐貫都御史何鑑¶
　治之正德時則巡撫李充嗣治之有功皆委任責成¶
<pb:KR2k0070_WYG_010-51a>¶
　之效也頃年以來故道漸湮先後諸臣建議水利蒙¶
　下部議其可者下之撫臣撫臣下之府縣其議論甚¶
　悉行移甚備而府縣有司類多視為常談漫不加省¶
　即有省者亦不過舉一二易行者畧加疏治以塞責¶
　應令銷繳勘劄而已言者雖勤亦何益哉伏望皇上¶
　俯念財賦重地特賜璽書一道專責令巡撫都御史¶
　查照節題事理無奪於浮議無急於近功期以三年¶
　畢事如果勲勞懋著乞照先臣周忱等故事量兼部¶
<pb:KR2k0070_WYG_010-51b>¶
　堂職銜仍留在任督理仍責巡按御史每嵗親歷工¶
　所勘驗工程及查在工官員分别勤惰通行奏報則¶
　事有責成人有定志虚玩之弊可祛乆大之功可致¶
　矣¶
　　　都御史翁大立水利奏¶
其畧曰臣前為督糧叅政每見蘇松之民倭奴在前耘¶
　蒔在後寧罹鋒鏑不肯罷其生理今來為巡撫曽㡬¶
　何時乃今周行海上但見彌望荒原廬井盡廢此皆¶
<pb:KR2k0070_WYG_010-52a>¶
　東南沃土國儲二百萬石所自出前罹倭患猶如彼¶
　今去倭患却如此其故何哉臣考東呉之地古稱澤¶
　國以其外環江海内注湖陂渠道縱横海潮上下故¶
　三江既入震澤底定在禹貢時已言水利矣國初遣¶
　尚書夏原吉疏水道周忱定田租東呉之民世享其¶
　利考其遺事皆自震澤濬源以注江三江導流以入¶
　海而又姑蘇為三十六浦松江為八滙毘陵為十四¶
　瀆旱則引水溉田潦則循滙赴壑是以墾田之入倍¶
<pb:KR2k0070_WYG_010-52b>¶
　於四方轉漕所輸甲於天下嵗月既乆旋復湮塞天¶
　順年間都御史崔恭嘗開呉淞江正徳年間尚書李¶
　充嗣嘗開白茆港嘉靖丙午年間都御史歐陽必進¶
　嘗開七浦塘此皆水利最大者今復湮塞民甚病之¶
　然猶轉縁南畝未忍棄去者以黄浦婁江湧潮而入¶
　支河細渠猶得引注其中資灌溉也但倭㓂初來慮¶
　其奪舟以濟凡於港㲼之交釘柵築堤截其衝突大¶
　凡水之為性急則迅流而去滓緩則停瀦而成淤年¶
<pb:KR2k0070_WYG_010-53a>¶
　復一年淤滓日積渠道之間仰髙成阜矣雖有腴田¶
　無救於旱此水利不興其故一也具區湖泖並水而¶
　居者雜蒔茭蘆積泥成蕩遂自起圩㟁量報陞科上¶
　流既㣲水勢日殺而又邇年以來黄浦婁江之口為¶
　舟師所居下流亦淤滌潮無力此水利不興其故二¶
　也府縣原有治農官嵗編導河夫銀而軍興以後官¶
　或裁革銀亦借支民間貧難豈能自濬是以灌溉無¶
　自積荒日多此水利不興其故三也今府藏空虚閭¶
<pb:KR2k0070_WYG_010-53b>¶
　閻困悴臣乃以治水為言時詘舉贏若為迂逺但臣¶
　聞功不百者不乆安勞不倍者不永逸蘇松常鎮杭¶
　嘉湖七府皆臣總理糧儲此國家之左藏也田日捐¶
　瘠民日逃亡賦稅安所從出臣甚懼焉水利既興旱¶
　潦有備即不能為萬年之計而數十年之間民可免¶
　飢况今年大旱遍於江南冬春之交恐其盗起水利¶
　既興則更得傭賃為活消其邪心故不獨裕國儲亦¶
　荒政所先也如䝉乞勅下工部選差風力老練郎中¶
<pb:KR2k0070_WYG_010-54a>¶
　一員前來駐劄適中處所將七府地方㑹同臣與巡¶
　按御史周爰相度通融處置如呉淞江白茆港七浦¶
　塘等處大者倣紹興府陡門之制造成石閘啓閉以¶
　時而又於鎮江常州運河一帯挑濬深廣使輸輓無¶
　礙可嵗省過江米一十萬餘石實為萬世之利然非¶
　户部深惟至計大破常格量留七府折白銀數萬兩¶
　以贍匱乏則區區導河夫銀未見其能濟也¶
　　　叅政凌雲翼水利奏¶
<pb:KR2k0070_WYG_010-54b>¶
東南水利積廢懇乞聖明専設督理憲臣以拯民生以¶
　裕國賦事竊惟我國家財賦取給東南而蘇松等府¶
　地方古稱澤國必湏水利興修旱潦有備斯嵗事得¶
　以常稔而賦稅有所自出也先朝如尚書夏原吉侍¶
　郎周忱等皆乆任地方日夕講求累嵗經畫伊時百¶
　姓樂業庫藏充盈誠有所自迨日乆因循漸成湮塞¶
　至於今則廢壊極矣臣因居憂四年目擊民患兹獲¶
　瞻拜闕庭敢以膚見敬為我皇上陳之盖蘇松地方¶
<pb:KR2k0070_WYG_010-55a>¶
　延袤不過千里計其財賦所入乃畧當天下三分之¶
　一良由濱大海外内阻江湖其大河之環列於郡縣者¶
　不啻數十所以吐納江海之流者也其支河之錯綜¶
　於原野者不啻千數所以分析大河之𣲖者也故雖¶
　窮鄉僻壤灌溉無遺無寸土之不熟無一夫之不耕¶
　是水利一節誠東南財賦之源本也邇年以來淤塞¶
　日甚江海之水不達於大河其甚者不異於溝渠矣¶
　大河之水不達於支河其甚者悉履為平地矣故當¶
<pb:KR2k0070_WYG_010-55b>¶
　春耕之時百姓皇皇無所適從遇旱則一望枯槁遇¶
　水則立成巨浸由地利不修而惟聴命於天時則雨¶
　暘之期豈能適當而無愆乎故十年之間水旱之災¶
　嘗居五六此田地之所以日荒蕪也今東南州縣所¶
　在荒田動連阡陌漸如西北景象科額既重出辦不¶
　支此小民之所以日逃移也田地日荒逃移日衆故¶
　雖有力之家一充糧運輒因賠貱荒糧傾家蕩産富¶
　者日貧貧者不逃移不止逋負之所以日多而有司¶
<pb:KR2k0070_WYG_010-56a>¶
　之所以日苦不給也臣嘗反覆思維以為東南之水¶
　利猶人身之血脉也東南之財賦猶人身之脂膏也¶
　善養生者必使血脉流通百節不滯而後支體豐腴¶
　今東南之民困於征求而水利置之不講亦猶養生¶
　者不先治其血脉而日望其脂膏將立以待斃而已¶
　矣臣之愚見以為今日東南水利必須專設御史一¶
　員督理則事乃有濟耳臣亦知今之時勢多一事不¶
　如省一事添一官不如少一官然在水利則有萬不¶
<pb:KR2k0070_WYG_010-56b>¶
　可已者臣竊思南京監察御史如巡江巡倉如屯田¶
　雖各因事設差然以水利較之尤為切於時務如將¶
　前項三差擇其可併者併之而以一員専督水利則¶
　地方既無添官之擾而水利遂有興修之望此誠簡¶
　易可行者耳或以水利事宜嘗責之巡撫都御史矣¶
　不知承平之世積貯有餘海洋無警力或可及自倭¶
　患以來兵革之務加𣲖之征日不暇給臣謂以水利¶
　責之巡撫不可也亦嘗兼之兵備副使矣然上有撫¶
<pb:KR2k0070_WYG_010-57a>¶
　按之掣肘下有軍民之繁劇奔走支持恒恐不逮臣¶
　謂以水利兼之兵備尤不可也臣惟謂設御史有五¶
　便何以言之東南水利廢而不修已非朝夕之故矣¶
　矧今南北多虞司計告匱如欲疏請官錢命官開濬¶
　則當事者必以為濶於時務故相率諱言之耳如以¶
　御史專理則責有所歸必将留心考求某河當先某¶
　河當緩孰當大開或俟積貯錢糧孰當小開或就設¶
　法措處量力而動以次經理積以日月漸獲實效其¶
<pb:KR2k0070_WYG_010-57b>¶
　便一也有田之家洊罹水旱利害切身捐資挑濬亦¶
　所樂從顧以統率無人異同惑衆臣每見春耕之時¶
　撫按留心民事亦嘗行文郡縣矣然掌印官員漫不¶
　經心不過轉行州縣佐貳職既卑微才復謭劣其不¶
　才者坐索塘長之常例鞭撻閭閻之窮民上下相欺¶
　搪塞了事非徒無益而更有害故民間相率避忌莫¶
　敢以休戚聞於撫按有司遂益致廢壊如有御史徃¶
　來巡察則掌印官員不敢視為虚文加以區畫得宜¶
<pb:KR2k0070_WYG_010-58a>¶
　鼓舞有法俾得業人户富者出財貧者出力疏通一¶
　年即有三年之利官銀不費而民利可興其便二也¶
　興治水利未免動衆費財惟御史行事撫按有司皆¶
　無阻撓或動支衙門之贓罰或查取無礙之官錢或¶
　量罰有罪之豪右或激勸尚義之巨室應奏請者奏¶
　請施行應便宜者便宜行事即如導河夫役銀兩額¶
　徴在官原備每年挑淺之用今皆那移支銷致失初¶
　意如有御史查理專備河工不無少禆中間設法處¶
<pb:KR2k0070_WYG_010-58b>¶
　分尚多良䇿顧其人何如耳其便三也東南水利以¶
　江湖為巨區其有坍漲不一要在隨宜修治今官豪¶
　富室每遇漲灘輒圗承佃甚者割江湖之界限興築¶
　隄㟁墾成坵畝名曰蕩田報官給帖遂為己産報者¶
　什一漏者什五陞科甚微獲利甚厚妨壊水利恒必¶
　由之如有御史釐刷則人情之所畏忌可以杜絶將¶
　來其佃成熟田果於水利或無大礙亦當酌其年之¶
　逺近利之厚薄量納官價以充開河之費誠為一舉¶
<pb:KR2k0070_WYG_010-59a>¶
　兩得其便四也東南自倭患以來加𣲖兵餉每府動¶
　踰萬計臣竊計海上之警將來或未可知目前數年¶
　保無大患水陸官兵坐糜廪食當事者懲鑒往轍諱¶
　言汰兵以有用之財悉置之無用之地獨不可通融¶
　一處乎臣每思農隙之時正非風汛之候也如將官¶
　兵月糧裁省三四月移為河工項下支用於海防未¶
　為有妨且今所募兵夫率多市井無賴如以解散不¶
　便即用以充開河夫役亦無不可古人寓兵於農原¶
<pb:KR2k0070_WYG_010-59b>¶
　非二事矧行師之際挑塹掘濠亦兵夫責也乘其閒¶
　而用之不愈於偷安遊食而坐銷壯氣乎此在巡撫¶
　所不敢言而惟御史得以酌議題請其便五也夫國¶
　家北有勁敵南有島夷添設官員加𣲖兵食無少吝¶
　惜以倭寇有荼毒之慘也今東南水利積廢田地抛¶
　荒徴科之急追呼逮擊小民流離失所其害甚於倭¶
　寇然無荼毒之形故當事者姑置之耳此猶人身未¶
　見流毒之患而元氣日索扁鵲倉公將望而驚走矣¶
<pb:KR2k0070_WYG_010-60a>¶
　臣又以今日漕河之事言之黄河之害原非一日亦¶
　以積廢因循致成潰決今特遣重臣不惜浩費以事¶
　關運道乃南北命脉上厪皇上之憂故也今東南之¶
　患不啻漕河顧民間隠憂無由上達皇上未之及知¶
　耳臣伏覩大明律内一款凡民間利病許諸人直言¶
　矧臣食禄公朝尸素已乆小民所不能言者臣知而¶
　不言為罪大矣故寜言而不用不敢避而不言所以¶
　&KR0548;&KR0548;焉陳於君父之前也如䝉皇上以臣言或有可¶
<pb:KR2k0070_WYG_010-60b>¶
　採勅下工部㑹同都察院議將東南水利專設御史¶
　一員或慮添官之擾就於南京監察御史内將巡江¶
　巡倉屯田三差議併其一而以一員專督水利掌院¶
　都御史掄選資望深重才識練達者疏請勅書印信¶
　稍重其權令其徃來蘇松常鎮四府專一提督水利¶
　如遇無事之時仍照各差御史事體暫囘南京不必¶
　専駐蘇松地方以滋煩費其差必以三年為期果有¶
　勞績懋著不次陞擢京堂以激勵人心将見數年之¶
<pb:KR2k0070_WYG_010-61a>¶
　後水利日興旱潦無患荒田日就開墾小民日以樂¶
　業穡事豐而百姓殷富賦稅充而逋欠自清矣¶
　　　巡按郭思極題濬練湖孟瀆疏¶
江南亢旱日乆運道艱阻可虞乞勅當事臣工清復蓄¶
　水湖額疏通達江間道以垂永利事臣惟蘇松四郡¶
　關係國計民瘼之大者莫急於水利近年以來節該¶
　部科諸臣先後題覆仰荷皇上洞悉民隠専勅憲臣¶
　董理其事将見澤國奠安四郡之民熈熈然有更生¶
<pb:KR2k0070_WYG_010-61b>¶
　之望矣臣復何言顧利民之政有似微而實著者議¶
　多寝於拘攣病民之端有似緩而實急者勢恒阻於¶
　因循臣待罪地方目擊今嵗天時旱䁧漕河艱阻而¶
　有以得其利病之源是亦三呉水利之不可不講者¶
　臣請言之臣自舊年之秋巡厯蘇松屬縣日見雨暘¶
　時若禾黍就登一時逺近臣民罔不歌咏太平而誦¶
　我皇上聖德格天之效矣繼而自秋徂冬以迄今春¶
　不雨者凡八閲月河港皆枯田疇龜裂民間車戽無¶
<pb:KR2k0070_WYG_010-62a>¶
　䇿菜麥未布當是時臣方以東作未興為慮猶未虞¶
　漕河淺阻之病民也及臣近厯常州丹陽以至鎮江¶
　則見漕河淺涸大異往時運舟鱗集停閣不前蓋由¶
　天時乆旱外無江潮可入内無支流可濟雖竭盡挑¶
　濬之勞亦末如之何也於時督漕憲臣以及司道有¶
　司絡繹道塗星行露宿經營相度多方計處乃導流¶
　轉灌逺戽港㲼之水注之漕河又廣募民舟以剥運¶
　多撥民夫以挽拽知慮悉殚水陸力畢工費無筭僅¶
<pb:KR2k0070_WYG_010-62b>¶
　能引舟出江雖於漕期尚可無悞而二郡騷然民㡬¶
　不堪命矣臣觸目疚心不遑寧處顧無䇿以濟民艱¶
　臣竊愧焉乃考按圗經咨諏士庶求為一勞永逸之¶
　計則固有陳迹可復地利可修者得貳説焉一曰清¶
　復練湖以永資蓄洩蓋江南漕河緜亘四百餘里其¶
　勢北髙而南下在蘇州以至常州則地形最下水得¶
　流通雖遇嵗旱不至甚涸固無論已自常州以至京¶
　口地形髙亢河流易涸雖奔牛吕城建有石閘二座¶
<pb:KR2k0070_WYG_010-63a>¶
　以時啟閉蓄水以待運船然而仰藉蓄水以濟運者¶
　實有丹陽之練湖為之源也練湖北去丹陽城百歩¶
　而近漕河縈遶其側舊額廣周四十餘里仰受長山¶
　髙驪之水滙為巨浸唐宋以來築有中埂㪷門石閘¶
　制度詳備國朝天順成化之間屢常疏濬増修是以¶
　水得停瀦汪洋不竭夏秋則戽水以溉田冬春則放¶
　水以濟運故有湖水放一寸河水漲一尺之諺其有¶
　資於漕運者甚大也夫何往時守令狃近利而忽逺¶
<pb:KR2k0070_WYG_010-63b>¶
　圗縱令勢家豪户周圍告佃成田日侵月削寖失舊¶
　額且佃田之家輒私放其水冀免渰没而便於耕作¶
　也傍湖之民又私開涵洞張網其間而利於取魚也¶
　彼皆相仍其業視為己有雖嘗有建議清復之者而¶
　怵於謗讟因循中止年涸一年至於今且揚塵矣一¶
　遇亢旱束手無䇿是天造地設之利而人棄之安得¶
　盡諉之天時哉臣愚以為佃湖租税之入為利甚微¶
　漕河蓄洩無賴為害甚大理當清復無疑矣但向之¶
<pb:KR2k0070_WYG_010-64a>¶
　清復未能者勢家豪户阻撓於其間而任勞任怨之¶
　難其人也今既勅有憲臣専管水利姦頑之徒自當¶
　讋服憲臣主持於其上有司奉行於其下披圗按籍¶
　一清復之則冬春雖旱而夏秋之間水已蓄矣河流¶
　雖涸而取諸湖中固不竭矣何至於今嵗之勞費哉¶
　儻以貧民失業為慮臣又訪得該縣有萬頃洋等處¶
　皆可墾為膏腴之區使佃湖之民轉佃於彼則失於¶
　東者償於西公私可兩便矣故清復練湖以永資蓄¶
<pb:KR2k0070_WYG_010-64b>¶
　洩誠經乆不易之定論也一曰議修孟瀆以傍通舟¶
　楫夫奔牛吕城之二閘例應冬閉春啓蓄水以待運¶
　船然秋冬之交運船空囘者必取道於此而官船之¶
　往來者亦必取道於此上下交馳情奪而勢阻欲其¶
　恪守閘規不可得已求諸先年有不由二閘而可以¶
　間道達江者則又有武進之孟瀆河在也孟瀆在武¶
　進之北延袤六十餘里而長外通長江内資灌溉商¶
　民舟楫㒺不便之向使此河不至淤阻則空囘之糧¶
<pb:KR2k0070_WYG_010-65a>¶
　船與往來之官船率由此以抵於江俾奔牛吕城得¶
　閉閘以蓄水專通運艘則勢不至於淺涸之甚矣縁¶
　自嘉靖年間遭值倭亂築堡中流設兵禦守於是河¶
　流漸微日就阻塞雖嘗有建議開濬之者計度工費¶
　約該五萬餘金而當事之臣經理欠周區畫未盡乃¶
　欲以武進一縣之民力當之譬之一國之事而責辦¶
　於一家以十人之負而責荷於一人勢有所不能矣¶
　嘗採諸士民之議有曰為商賈不得累及槩縣為漕¶
<pb:KR2k0070_WYG_010-65b>¶
　運不得止累一縣此雖自為之詞實確論也以故旋¶
　議旋寢至於今將為平陸矣安望其能通舟以達江¶
　哉臣愚以為此河之開不獨有資於灌溉而實有資¶
　於漕運不獨有便於武進一縣而實有便於常鎮二¶
　郡向之疏濬未能者以獨累一邑之民經理未得其¶
　䇿也今惟責之水利憲臣詳為酌議莫以孟瀆視孟¶
　瀆而以運道視孟瀆莫以一邑之利視孟瀆而以一¶
　方之利視孟瀆民力取諸常鎮二郡錢糧取諸漕運¶
<pb:KR2k0070_WYG_010-66a>¶
　衙門盖以五萬金而辦之一邑則甚多以五萬金而¶
　取之漕河錢糧則甚少以六十里之河而責之一邑¶
　則甚難以六十里之河而責諸兩府民力則甚易要¶
　不必加𣲖以病民而計工授直則無不濟矣孟瀆一¶
　開則既有間道以通舟楫而運閘得啟閉之宜又引¶
　江潮以達奔牛而運河資接濟之力縱遇亢旱不至¶
　坐以待困如今日矣故議濬孟瀆以傍通舟楫亦緩¶
　急可賴之一䇿也然合二説而並觀則孟瀆視練湖¶
<pb:KR2k0070_WYG_010-66b>¶
　雖為少緩若兼二䇿而並舉則既得於此而不遺於¶
　彼亦可謂萬全之筭也此在當事之臣破拘攣之見¶
　懲因循之弊量其緩急酌其先後以次修復務底於¶
　成所以遺江南之永利者非淺鮮也此外若預查勘¶
　時挑濬等事漕規具存臣無事瑣瑣矣伏乞勅下該¶
　部再加查議如果臣言可採上請定奪施行庶於國¶
　計民瘼咸有所禆矣¶
　　　溧陽民陳嵩九奏築東壩疏¶
<pb:KR2k0070_WYG_010-67a>¶
其畧曰臣嵩九竊念蘇松等處迺朝廷股肱之郡賦稅¶
　所出左江南而右荆淮者也地居卑下上通西江下¶
　達南海每遇春秋水溢則泛濫無所隄障稼穡多致¶
　傷殘不惟生靈苦乏而國稅多虧公私俱困者十居¶
　五六臣目擊時難上敷忠悃欲於上江要害之地築¶
　堤壅水以防民患疏上命下撫按議有稱地勢髙下¶
　懸絶江水洶湧難以成功嵩九抗疏再上曰以天下¶
　輿圗之廣視江南賦稅所入特梯米耳誠不足計也¶
<pb:KR2k0070_WYG_010-67b>¶
　固不必逺勞聖慮竊思陛下建皇陵於鍾山欲引江¶
　水以朝宗故開天生橋以通其脉此天機也使不障¶
　其江口流洩之處則水勢趨下河道雖通於鍾山江¶
　流必潰於東下又孰能挽之以上趨乎臣實不欲泄¶
　漏天機故以賦稅之粗迹言之耳撫按不諒天心以¶
　達時宜素餐推沮乞命臣兼同撫按不限臣以年月¶
　不計臣以工力容臣相度地勢於宣州溧水交界之¶
　境兩山對峙之區固城湖口之下瀬九陽江心之上¶
<pb:KR2k0070_WYG_010-68a>¶
　建築隄防名曰東壩不惟蘇松無溺没之患而鍾山¶
　獲朝宗之勝儻果如撫按所論徒費工力不能成功¶
　臣願寸斬以謝欺君之罪家衆俱願罰廣西南丹衛¶
　充軍臣不勝悚懼待罪之至命下撫按官與嵩九共¶
　董其事悉心謀畫六月成功朝廷賜之爵固辭不受¶
　且曰臣他無所望惟願立碑壩左俾臣微名獲刺其¶
　尾庻㡬陛下山河與天地同悠乆則臣名亦得與山¶
　河同悠乆矣聖祖不違其志命立碑以録其名云¶
<pb:KR2k0070_WYG_010-68b>¶
　¶
　¶
　¶
　¶
　¶
　¶
　¶
　三呉水考卷十¶
