# -*- mode: mandoku-view; -*-
#+TITLE: 三吳水考
#+DATE: 2015-08-24 22:43:58.844370
#+PROPERTY: ID KR2k0070
#+PROPERTY: BASEEDITION WYG    
#+PROPERTY: JUAN 卷六
<pb:KR2k0070_WYG_006-1a>¶
欽定四庫全書¶
　三吳水考卷六¶
　　　　　　　　　　　明張内藴周大韶撰¶
　水年考(小序/)¶
　　治水紀年者何謹災祥也降災者天囘天者人是¶
　　故修德以銷之者上立事以防之者次變沴既作¶
　　而後攘臂帣鞲以赴之者下水旱之災國家通患¶
　　迺吳中之所謂災者獨水爲棘矣夫吳澤國也諸¶
<pb:KR2k0070_WYG_006-1b>¶
　　水浩淼易蓄而難洩一遇淫雨積潦蛟龍鼓怒陽¶
　　侯布威惡風乗之洪波巨濤砰湃横溢豈惟禾稼¶
　　渰傷即廬舎井竈蕩爲水鄉民其魚乎惟守土者¶
　　勤修德義敬天勤民朝夕欽欽必講求水政先事¶
　　豫防疏壅塞以通水道置堰閘以時啓閉築圩岸¶
　　以障流潦濬溝洫以時蓄洩如是則天且降康不¶
　　幸而遇災而吾先事有備矣是守土者之所宜留¶
　　心也古昔以來年代逓遷災異時有備錄謹書一¶
<pb:KR2k0070_WYG_006-2a>¶
　　披覽則廪廪悚畏矣作水年考¶
宋元嘉中三吳水嵗饑詔發會稽宣城二郡米穀賜被¶
　　水人¶
梁大通中吳郡水災上言當漕大瀆以㵼淞江¶
宋大中祥符四年辛亥九月吳水氾濫壊廬舎¶
　乾興元年壬戌五月大水¶
　元豐元年戊午七月四日夜蘇州大雨潮高二丈餘¶
　　　漂蕩尹山至吳江塘岸洗滌橋梁沙土皆盡惟¶
<pb:KR2k0070_WYG_006-2b>¶
　　　石僅存¶
　　　四年辛酉七月蘇州大水民居邉湖者皆蕩盡¶
　　　吳江長橋摧去其半橋南至平望皆如掃吳江¶
　　　以北露地而哭平望以南刈禾而歌¶
　元祐六年辛未吳中水災詔賜米斛及錢賑濟¶
　元符二年己卯六月乆雨蘇湖秀等郡尤罹水患¶
　大觀元年十月蘇湖水災¶
　政和五年乙未八月蘇湖諸郡水災¶
<pb:KR2k0070_WYG_006-3a>¶
　紹興二年壬子詔吳江等處一應積欠租賦並蠲免¶
　　　二十八年戊寅七月平江大風雨駕湖水漂溺¶
　　　數百里壊田廬¶
　隆興元年癸未八月大風雨蘇湖爲甚¶
　　　二年甲申七月蘇湖皆大水侵城郡壊廬舎田¶
　　　圩軍壘操舟行市者累日人溺死甚衆越月積¶
　　　隂苦雨水患益甚民流淮東¶
　紹熈五年甲寅八月大雨平江江溢圯田廬甚衆¶
<pb:KR2k0070_WYG_006-3b>¶
　嘉定十六年癸未五月江潮大溢平江爲甚漂廬舎¶
　　　害苗稼圯城郭隄防溺死者衆¶
元至元二十三年丙戌六月大水平江屬縣水壊民田¶
　　　一萬七千二百頃¶
　　　二十七年庚寅大水¶
　　　二十九年壬辰六月大水¶
　元貞元年乙未五月大水九月又大水¶
　大德二年戊戌大雨湖水氾溢¶
<pb:KR2k0070_WYG_006-4a>¶
　　　五年辛丑六月大水¶
　　　十年丙午五月大水害稼七月大風海溢吳江¶
　　　大水¶
　至大四年辛亥雨水没田¶
　延祐三年丙辰雨水沒田¶
　　　五年戊午　六年己未　七年庚申大雨水沒¶
　　　田¶
　至治二年壬戌十一月平江大水損民田四萬九千¶
<pb:KR2k0070_WYG_006-4b>¶
　　　六百頃¶
　　　三年癸亥大雨水¶
　泰定三年丙寅吳中水田半渰¶
　天厯元年戊辰八月平江水沒民田萬計¶
　至順元年庚午秋七月平江大水壊民田萬計十月¶
　　　吳江大風太湖水溢漂民居萬家¶
　　　三年壬申吳中水¶
　元統二年甲戌吳中水沒田¶
<pb:KR2k0070_WYG_006-5a>¶
　至元三年丁丑　四年戊寅　五年己卯　六年庚¶
　　　辰吳中水田俱渰¶
　至正二年壬午吳中水　四年甲申水¶
　　　六年丙戌水渰田半收¶
　　　七年丁亥吳中大水無秋¶
　　　八年戊子四月平江大水¶
　　　十年庚寅吳中雨田渰過半¶
明永樂二年甲申夏五月蘇州大雨水田幾盡沒嵗饑¶
<pb:KR2k0070_WYG_006-5b>¶
　　　民雜藻荇爲食有投河而死者六月命賑恤之¶
　　　三年乙酉大水　五年丁亥六月戊子水¶
　　　七年己丑大水¶
　　　九年辛卯　十年壬辰　十一年癸巳　十二¶
　　　年甲午　十三年乙未　十四年丙申俱水¶
　　　十六年戊戌大水　二十年壬寅　二十一年¶
　　　癸卯俱大水　二十二年甲辰水¶
　宣德元年丙午大雨水無秋¶
<pb:KR2k0070_WYG_006-6a>¶
　　　二年丁未　三年戊申俱水　六年辛亥水¶
　　　九年甲寅大水無秋有寛恤勅賑荒停止物料¶
　正統元年丙辰水　四年己未水¶
　　　七年壬戌吳中大水繼於七月十七日&KR0275;風大¶
　　　作圩岸俱坍巡撫周忱奏留官糧一十二萬賑¶
　　　濟¶
　　　八年癸亥八月大風雨壊稻¶
　　　十年乙丑水¶
<pb:KR2k0070_WYG_006-6b>¶
　　　十一年丙寅五月大水¶
　　　十二年丁卯旱¶
　　　十三年戊辰水¶
　　　十四年己巳大水無秋¶
　景泰元年庚午大水¶
　　　三年壬申水¶
　　　五年甲戌春大雪平地丈餘太湖諸港冰結舟¶
　　　楫不通入夏大水漂沒田廬斗米千錢餓殍相¶
<pb:KR2k0070_WYG_006-7a>¶
　　　枕兩稅無徴以濟農倉積米三十餘萬賑盡又¶
　　　納粟補官以繼之¶
　　　七年丙子秋水農乘船而刈¶
　天順元年丁丑大水無秋¶
　　　三年己卯　四年庚辰俱大水斗米千錢¶
　　　六年壬午　七年癸未　八年甲申俱大水¶
　成化元年乙酉大水無秋¶
　　　二年丙戌　三年丁亥俱大水¶
<pb:KR2k0070_WYG_006-7b>¶
　　　七年辛卯　八年壬辰俱大水¶
　　　九年癸巳大水¶
　　　十一年乙未水¶
　　　十四年戊戌大水¶
　　　十七年辛丑春夏大旱秋大水¶
　　　十八年壬寅春夏大水¶
　　　十九年癸卯春大水不害稼¶
　　　二十年甲辰水¶
<pb:KR2k0070_WYG_006-8a>¶
　　　二十一年乙巳秋大旱¶
　　　二十二年丙午大水¶
　𢎞治元年戊申水¶
　　　四年辛亥　五年壬子俱大水田禾壊民多流¶
　　　徙大疫¶
　　　六年癸丑五月大水¶
　　　七年甲寅大水冒城郭舟入市田渰幾盡¶
　　　十一年戊午水溢　十八年乙丑水¶
<pb:KR2k0070_WYG_006-8b>¶
　正徳四年己巳七月初七日雨至二十三日大水無¶
　　　秋¶
　　　五年庚午夏四月横漲滔天水及𣗳杪吳江長¶
　　　橋之不浸者尺餘耳浮屍㫁樑蔽川而下雖得¶
　　　援附而生者悉流淮揚通泰之間吳中田抛荒¶
　　　自此始¶
　　　(前此水渰田稅勘一分准免一分勘二分准免/二分時非無起運也每依奏免且有優恤惟此)¶
　　　(年官司先聽起運糧四百萬石災從存留内扣/免而存留不及十之二又先復熟三分則所准)¶
<pb:KR2k0070_WYG_006-9a>¶
　　　(免者名雖七分總槩縣全数而計之不過十分/中之一分四釐而已追念永樂𢎞治以來豈無)¶
　　　(起運而每年災糧何以俱得優免哉自此年以/起運全𣲖四府至今災年皆准爲例或謂此例)¶
　　　(自戸部尚書秦所題或謂起運原槩𣲖於徽松/州等各府因彼府旱災之年巡撫改𣲖於蘇)¶
　　　(四府初不過借辦一年耳適改者去位而嗣撫/者不知改移之故執爲典常日乆人亡莫稽其)¶
　　　(由吳民寃苦其有既哉此年不免之糧在所必/徴司權者慮有他虞調停每年𢃄徴三分皆白)¶
　　　(水也村鎮人家自此千不存百百不存十雖流/民反以淮揚通泰為樂土乆竟不歸呉下荒田)¶
　　　(安得不積/而多也哉)¶
　　　十年乙亥大水¶
<pb:KR2k0070_WYG_006-9b>¶
　　　十三年戊寅六月大雨水渰田十之七(撫按與/有司皆)¶
　　　(以起運者不免自是聞災不復題知但将髙田/不渰者以足其數熟田人戸更多賠補徴比之)¶
　　　(寃矣後/遂爲例)¶
　　　十五年庚辰大水民艱食¶
　嘉靖元年壬午七月二十五日辰時大風起自東北¶
　　　而西北而西南至酉拔木壊民廬舎駕太湖水¶
　　　髙丈餘漂沒吳江城外及簡村邉湖去處人畜¶
　　　無筭間有附木隨風著岸得生者問之但見滿¶
<pb:KR2k0070_WYG_006-10a>¶
　　　湖皆火云各縣被湖水田皆沒¶
　　　二年癸未大旱¶
　　　三年甲申先旱蝗後多風雨大水民艱食米貴¶
　　　四年乙酉水¶
　　　十年辛卯雨不害田無秋¶
　　　十四年乙未春雨夏旱秋大水¶
　　　十六年丁酉大水¶
　　　十七年戊戌夏大雨害稼¶
<pb:KR2k0070_WYG_006-10b>¶
　　　二十三年甲辰大旱河底皆坼¶
　　　二十四年乙巳旱斗米千錢人食草根木皮大¶
　　　疫路殍相枕¶
　　　二十八年己酉大水¶
　　　三十七年戊午雨水渰中下田¶
　　　四十年辛酉宿潦自臘春霪徂夏兼以髙淳東¶
　　　壩決五堰下注太湖襄陵溢海六郡全渰秋冬¶
　　　淋潦塘市無路塲圃行舟吳江城垣崩圮者半¶
<pb:KR2k0070_WYG_006-11a>¶
　　　民廬漂蕩墊溺無&KR0312;村鎮㫁火飢殍相望㓜男¶
　　　稚女抛棄津梁寒士貞婦刎縊自斃兼之疫癘¶
　　　相仍更多殀札量水者謂多於正德五年五寸¶
　　　國朝以來之變所未有也¶
　隆慶四年庚午水¶
　　　五年辛未水不害稼¶
　萬厯五年丁丑水¶
　　　六年戊寅秋九月大風連晝夜禾多不實冬大¶
<pb:KR2k0070_WYG_006-11b>¶
　　　雪湖泖蕩漾皆冰經旬不解行者如市十二月¶
　　　初九夜未半澱湖南有聲如戰鬭居人自逺窺¶
　　　之遥見湖中火光無數移時乃定次早探之則¶
　　　湖内堅冰凝結如故田圩間俱已疊成冰山層¶
　　　巒疊障坡麓宛然髙及二三丈延袤三圩竟不¶
　　　知從何而來¶
　　　七年己卯夏菜麥不收五月霪雨如注連晝夜¶
　　　不息山源併集江海氾溢禾苗盡渰¶
<pb:KR2k0070_WYG_006-12a>¶
　　　八年庚辰自四月閏四月至五月霪雨傾注晝¶
　　　夜不息加以浙直諸山蛟蜃&KR0071;起江海水溢西¶
　　　至留都東及杭郡平地湧數尺常熟濵江並海¶
　　　等處全沒三吳告災幸吳淞白茆二大河開濬¶
　　　而大水有洩災當十之七八而君相加意元元¶
　　　蠲恤之令相望於道黔首賴以全活者無&KR0312;不¶
　　　然靡有孑遺矣¶
　　　九年辛巳八月十六日驟雨渰田大風損稼自¶
<pb:KR2k0070_WYG_006-12b>¶
　　　冬徂春歳不沍寒桃李復華經臘不雪人不衣¶
　　　綿蘇民有藏冰市利者是年水澤不冰人皆異¶
　　　之至十年春疫癘相纒民多夭札六月十三夜¶
　　　二皷風雨晦冥冰窨拽去如掃松江佘山七寳¶
　　　鎮等處市房石橋𣗳木舟船多被㧞置他處死¶
　　　傷甚衆民有徐姓者掣去數人莫知所著是夜¶
　　　雨溢圩田幸而堘岸無損併力車救禾稼獲全¶
　　　十年壬午秋七月十三日晡時㣲風起自東北¶
<pb:KR2k0070_WYG_006-13a>¶
　　　尋即拔木壊廬駕海潮平地二丈餘漂沒上海¶
　　　嘉定崇明沿江等處人民動以萬計孳畜無&KR0312;¶
　　　風捲太湖港汊皆乾遥見滿湖皆火須臾風勢¶
　　　旋自西南擁囘湖水勢如排山大雨如注驟然¶
　　　震傾吳江城外簡村地方民畜房舎如掃翊日¶
　　　浮屍蔽川崑山青浦常熟等各縣田疇圩埂亦¶
　　　多傾壊吳民洶洶幸而水退如駛禾稼漸亦囘¶
　　　生因即修繕車救多有獲全者咸謂吳淞白茆¶
<pb:KR2k0070_WYG_006-13b>¶
　　　二大河洩㵼有賴云父老謂自嘉靖元年壬午¶
　　　至此又直氣候災異之一周焉¶
　¶
　¶
　¶
　¶
　¶
　三吳水考卷六¶
