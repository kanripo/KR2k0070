# -*- mode: mandoku-view; -*-
#+TITLE: 三吳水考
#+DATE: 2015-08-24 22:43:59.110218
#+PROPERTY: ID KR2k0070
#+PROPERTY: BASEEDITION WYG    
#+PROPERTY: JUAN 卷十五
<pb:KR2k0070_WYG_015-1a>¶
欽定四庫全書¶
　三吴水考卷十五¶
　　　　　　　　　　　明張内藴周大韶撰¶
　水績考(小序/)¶
　　古人有言非常之原黎民懼焉及臻厥成天下晏¶
　　如也夫展輿圖於指掌殫精神於河渠泝委尋源¶
　　殺流分勢究其通塞之故相其髙下之形籌其利¶
　　害之幾而務立為將來永久之利一望𣺌茫莫得¶
<pb:KR2k0070_WYG_015-1b>¶
　　要領其初議亦大落落矣逮其事定功成民乃永¶
　　賴是非獨才知有餘則其精神之所到也語云弗¶
　　慮胡獲弗為胡成是故事弗可無績也績用弗成¶
　　所以勤事者安在紀水績者語成勞也非自多其¶
　　功伐者也是禹貢之遺也¶
　　水績考¶
夏¶
　　三江既入震澤底定(司馬遷云昔禹之治水/於吴則通渠三江五湖)¶
<pb:KR2k0070_WYG_015-2a>¶
秦¶
　　鑿曲阿(即丹陽縣古雲陽也秦時史官奏雲陽有/王氣遣人鑿北江以敗其勢截直道使曲)¶
　　　　(因名曲/阿縣)¶
吴¶
　赤烏八年¶
　　開破岡瀆(建康實録云吴赤烏八年使校尉陳勲/發兵三萬鑿句容中道至雲陽西城以)¶
　　　　(通吴㑹船艦號破岡瀆上七埭入延陵界下/七埭入江寧界于是東郡船艦不復行京江)¶
　　　　(矣晉宋齊因之梁廢破岡瀆而開上容瀆在/句容東南五里至陳湮上容瀆復修破岡隋)¶
<pb:KR2k0070_WYG_015-2b>¶
　　　　(平陳復/廢之)¶
晉¶
　　重開湖州荻塘(吳興太守沈嘉重開荻/塘後人改名吳興塘)¶
　大興四年¶
　　創新豐塘(屬鎮江晉陵内史張闓所部四縣並以/旱失田闓乃立曲阿新豐塘灌田八百)¶
　　　　(餘頃計用二十一萬一千四百二十工以擅/興造免官後公卿並為之言詔以闓為大司)¶
　　　　(農/)¶
宋¶
<pb:KR2k0070_WYG_015-3a>¶
　元嘉中¶
　　欲穿渠浛(揚州刺史王濬以淞江滬瀆壅噎/不利欲従武康穿渠浛直出海口)¶
　　修陽湖(當時因湖之廢修/之成良疇數百頃)¶
梁¶
　天監九年¶
　　築謝塘(彭城令謝法/崇築屬鎮江)¶
　大通三年¶
　　漕大瀆(吴郡水災有上言當漕大瀆以㵼淞江者/詔遣前交州刺史王奕假節發吴吴興信)¶
<pb:KR2k0070_WYG_015-3b>¶
　　　　(義三郡人/丁就役)¶
　大同中¶
　　浚梁溪(屬無/錫)¶
　　重浚青塘(屬湖州梁吴興太守柳惲重浚青/塘後人思柳公徳政易名柳塘)¶
隋¶
　大業六年¶
　　穿江南河(自京口至餘杭郡八/百餘里以備東巡)¶
唐¶
<pb:KR2k0070_WYG_015-4a>¶
　萬嵗登封元年¶
　　築富陽捍江隄(縣令李浚築隄東自海江西至筧/浦以捍水患貞元七年縣令鄭早)¶
　　　　(復修/增之)¶
　開元元年¶
　　築捍海塘(起杭州鹽官縣抵淞/江袤一百五十里)¶
　　開京口河(刺史徐某以郡北隔江舟行繞𤓰埠多/風濤之險乃於京口埭下開河二十五)¶
　　　　(里渡江立埭嵗利/百倍舟不飄沒)¶
　永泰二年¶
<pb:KR2k0070_WYG_015-4b>¶
　　重開練湖(従轉運使劉晏刺/使韋損之請也)¶
　大厯中¶
　　鑿杭州六井(李泌刺杭州以城中水鹵惡/引西湖分為六井以便民汲)¶
　貞元中¶
　　決水溉田(蘇州刺史于頔繕完隄防疏鑿/畎澮列樹以表道決水以溉田)¶
　元和二年¶
　　開塘湖決堰(觀察使韓皋刺史李素開常熟塘湖/州刺史范傳正開平望官湖并疏去)¶
　　　　(長興西湖中田及決/去諸堰以復古跡)¶
<pb:KR2k0070_WYG_015-5a>¶
　五年¶
　　隄松江(王仲舒治蘇/隄松江為路)¶
　　開泰伯瀆(屬無/錫)¶
　　浚孟瀆(刺史孟簡既開泰伯瀆復浚孟/瀆袤四十一里溉田四十餘頃)¶
　天祐元年¶
　　吴越王錢氏置都水營田使以主水事募卒為都¶
　　　　名曰撩淺¶
南唐¶
<pb:KR2k0070_WYG_015-5b>¶
　昇元中¶
　　浚練湖(丹陽令吕延真既浚練/湖復作㪷門以通灌注)¶
　保大初¶
　　修孟瀆水門¶
宋¶
　天禧二年¶
　　導五湖(運使張綸經度崑山常熟疏五/湖導太湖入海復嵗租六十萬)¶
　乾徳元年¶
<pb:KR2k0070_WYG_015-6a>¶
　　詔蘇湖秀疏導壅閼(三州積水害稼詔發鄰郡兵/疏導壅閼仍令發運使董之)¶
　　　　(又遣軄方員外/郎楊及催督)¶
　天聖初¶
　　築隄浚潦(天聖元年蘇州水壊太湖外塘又海防/支渠湮塞詔轉運使徐奭江淮發運使)¶
　　　　(趙賀董其事自市涇以北赤門以南築石隄/九十里浚積潦自吴江東赴海復良田數千)¶
　　　　(頃流民得自占者三萬六/千家嵗出租苗三十萬)¶
　七年¶
　　開潤州新河(天聖七年五月兩浙轉運使/言潤州新河工畢降詔奬之)¶
<pb:KR2k0070_WYG_015-6b>¶
　景祐元年¶
　　疏導諸水(時范仲淹守鄉郡上書宰臣具言水利/親歴海濵開浚五湖東南入吴淞江東)¶
　　　　(北入於海用錢糧一十八萬三千五百貫石/自後置農田水利使者專管湖塘河渠趙運)¶
　　　　(使任内用錢糧四十三萬八千有竒是時轉/運使亦委平江節度推官張去惑分捍水道)¶
　寳元元年¶
　　疏盤龍滙及滬瀆入海(時兩浙轉運使葉清臣以/太湖民田為豪右據上㳺)¶
　　　　(水不得洩而民不敢訴/遂請疏云云民賴其利)¶
　慶厯元年¶
<pb:KR2k0070_WYG_015-7a>¶
　　開顧㑹浦(知華亭縣錢/貽範所開)¶
　二年¶
　　築太湖隄浚港浦(通判李禹卿言松江風濤多敗/漕舟遂築長隄界淞江太湖之)¶
　　　　(間横截五六十里又修荻塘通湖州凢九十/里常州許恢浚申港凡三十八里澡子港自)¶
　　　　(江口浚之凡四十里戚墅港自湖口浚之凡/九十里時知常熟縣范淇浚金涇鶴瀆二浦)¶
　三年¶
　　浚孟瀆(知武進令楊澳諭/民疏孟瀆通江)¶
　　浚顧塘河(知常州李餘慶浚顧塘河益引恵明河/水注之漕渠復開濬河曰三十年當有)¶
<pb:KR2k0070_WYG_015-7b>¶
　　　　(魁天下者後/果如其言)¶
　　浚蒜山河(屬鎮江兩浙轉運副使鄭向疏/蒜山漕渠抵於江人便利之)¶
　皇祐中¶
　　浚常州運河(知武進令葛閎以運河積水害田疏/導四十里募里豪得粟二萬斛以給)¶
　　　　(役/)¶
　至和二年¶
　　開崑山塘(主簿丘與權開/又名至和塘)¶
　嘉祐初¶
<pb:KR2k0070_WYG_015-8a>¶
　　開顧㑹浦(轉運使沈立開崑山/顧浦松江顧㑹浦)¶
　四年¶
　　招置蘇州開江兵士立吴江常熟崑山城下四指¶
　　　　揮¶
　　修常州運河(知常州陳襄以太湖積水遏運河不/得入江為民田患立法浚之其患遂)¶
　　　　(息/)¶
　五年¶
　　作田塍(轉運使王純臣建議請令蘇湖常秀作田/塍位位相接以禦風濤令縣官教誘殖利)¶
<pb:KR2k0070_WYG_015-8b>¶
　　　　(之户作塍岸定其勸課/為殿最當時推行之)¶
　六年¶
　　修至和塘浚白鶴滙(知州蔡抗行縣按水時轉運/使李復圭知崑山韓正彦大)¶
　　　　(修至和塘益加完厚民徳之立塍堨以免水/患又開松江之白鶴滙如盤龍之法皆為民)¶
　　　　(利/)¶
　八年¶
　　常州望亭堰兵士撥𨽻蘇州(時轉運司奏常州望/亭廢堰兵士撥𨽻蘇)¶
　　　　(州開江指揮於崑山/置營興修至和塘)¶
<pb:KR2k0070_WYG_015-9a>¶
　治平四年¶
　　修夾岡河(都水監言兩浙相度到潤州至常州界/開淘運河廢置堰閘乞令今年住運開)¶
　　　　(修夾岡河/道従之)¶
　熙寧元年¶
　　詔興修水利(命雍元直自昭文/編校治浙西河渠)¶
　二年¶
　　頒農田水利約束¶
　三年¶
<pb:KR2k0070_WYG_015-9b>¶
　　遣官相度蘇州水利(崑山人郟亶自廣東安撫機/宜文字上言蘇州水利具書)¶
　　　　(與圖首言六得六失因上所著書數千言及/治田利害七事有㫖令亶至兩浙運司與本)¶
　　　　(路提舉司/共同相度)¶
　五年十二月¶
　　以郟亶為司農寺丞提舉兩浙水利(亶興役調夫/經理横塘縦)¶
　　　　(浦期以五年而蘇州之田畢治民以為擾㑹/吕恵卿應召見上言其措置乖方詔命停工)¶
　　　　(亶罷官既沒其子將仕郎僑嗣/緝其説亦有建明書見水議考)¶
　六年¶
<pb:KR2k0070_WYG_015-10a>¶
　　浚修浦瀆(八月檢正中書刑房公事沈括言浙西/江浦淺塞者當浚浙東隄防川瀆湮塞)¶
　　　　(者當修請下司農貸錢募役/従之仍命括相度兩浙水利)¶
　元豐三年¶
　　開運河(賜米三萬石開蘇/杭州運河淺澱)¶
　六年¶
　　定開江兵級(樞宻院裁定蘇州開江/兵級八百人専治浦閘)¶
　元祐三年¶
　　浚青龍江(先是宜興人單鍔上書言水利常平使/者調蘇湖秀之人浚青龍江分地程役)¶
<pb:KR2k0070_WYG_015-10b>¶
　　　　(常熟縣丞郭三益/所部前期告辦)¶
　　常州開堰置閘(有司既治芙蓉湖為/田因開五瀉堰置閘)¶
　紹聖二年¶
　　開浚湖浦(浙部水溢詔賜緍錢二百萬以賑之轉/運副使毛漸奏數州被害即捐二百萬)¶
　　　　(倘仍嵗如之將何以繼請官貸錢七十萬緍/起長安堰至鹽官徹清水浦入海無錫浚芙)¶
　　　　(蓉湖武進疏廟堂港常熟疏梅李涇以入楊/子江又開崑山七□港下張浦東北導松江)¶
　　　　(開大盈顧㑹二浦東南浚柘湖新涇下/金山小官浦皆入於海自是水不為患)¶
　　重浚練湖(知丹陽縣蘇京募民/重浚練湖易置㪷門)¶
<pb:KR2k0070_WYG_015-11a>¶
　元符三年¶
　　詔蘇湖秀州凡開治運河浦港溝瀆修築隄㟁開¶
　　　　置㪷門水堰等並役開江兵卒¶
　崇寧元年¶
　　置提舉司(置提舉淮浙澳閘司於蘇州以/知崑山縣鮑朝懋提舉管幹)¶
　二年¶
　　開淘吴淞江(宗正丞徐確提舉常平考禹貢三江/之説以為太湖東注於海淞江正在)¶
　　　　(其下流向來潮泥湮塞水溢為患請自封家/渡古江開淘至大通浦直徹海口七十四里)¶
<pb:KR2k0070_WYG_015-11b>¶
　　　　(以常平緍錢米十八萬三千餘充調夫之費/因令飢民就食確躬操畚臿先之水道遂通)¶
　　　　(或言飢民就役多死降三秩確曰此役不/興飢民當駢首以死以此獲愆吾所願也)¶
　大觀元年¶
　　疏導淞江¶
　三年¶
　　開江置閘(元年九月中書舍人許光凝奏太湖入/海然後水有所歸願委官詳究利害十)¶
　　　　(一月詔委本路監司檢按淞江故道疏導及/命陳仲芳為發運司屬官相度蘇州積水三)¶
　　　　(年兩浙監司奏請開淘/吴淞江復置十二牐)¶
<pb:KR2k0070_WYG_015-12a>¶
　大觀中¶
　　重建黄田上下閘(屬江/隂)¶
　政和六年¶
　　興修水利¶
　宣和元年¶
　　修港浦¶
　二年¶
　　修圍(政和六年差户部趙霖具逐浦經久利害赴/尚書省指説霖上其説九月詔差霖充兩浙)¶
<pb:KR2k0070_WYG_015-12b>¶
　　　　(提舉常平興修水利開浦置閘仍差童師敏/充承受奏報文字霖受任復條其亊目以聞)¶
　　　　(宣和元年興工前後修一江二港四浦/五十八瀆二年霖又應詔修圍常湖)¶
　宣和中¶
　　開新泊河(屬鎮江六年八月勅鎮江府旁臨大江/舟楫往來每遇風濤在港河容泊聞西)¶
　　　　(有泊河可以避急嵗久湮廢宜令發運司/計度深淺浚治以免沉溺之患遂開是河)¶
　政和中¶
　　修江隂縣河港堰閘復開餘杭上下二湖(縣令江/袤躬訪)¶
　　　　(利害紹復前績後紹熙/中畿漕黄黼復加修浚)¶
<pb:KR2k0070_WYG_015-13a>¶
　重和元年¶
　　浚塘(知崑山吴昉/浚至和塘)¶
　紹興二年¶
　　浚沿湖七十二漊水入太湖(屬湖州知/州王回浚)¶
　四年¶
　　開華亭海河(鹽官丞王玨開華亭海河二/百餘里通漕灌田民享其利)¶
　　浚練湖易置㪷門(知丹陽縣郭京以漕渠嵗久湮/塞因募民浚湖度地易置㪷門)¶
　　　　(十/數)¶
<pb:KR2k0070_WYG_015-13b>¶
　七年¶
　　置吕城石墶及夾岡二㪷門(兩浙運使向/子諲所置)¶
　十五年¶
　　開顧㑹浦(通判曹/永開)¶
　　重築元豐等塘(邵文/炳築)¶
　二十四年¶
　　開白茆港(時大理丞周環言臨安平江湖秀四郡/低田多為太湖積水浸灌縁溪山諸水)¶
　　　　(連接併歸太湖東南由淞江入海東北由諸/浦入江其沿江洩水惟白茆浦最大望令有)¶
<pb:KR2k0070_WYG_015-14a>¶
　　　　(司相視開決二十八年詔以御前激賞酒庫/錢平江府如數給之二十九年正月興工従)¶
　　　　(常熟東柵至雉浦入丁涇開福山塘自/丁涇口至尚墅橋北注大江分殺水勢)¶
　二十八年¶
　　詔兩浙漕臣及監察御史任古按視興修水利¶
　二十九年¶
　　禁圍裹湖田(知平江府陳正同上言相視到常熟/諸浦舊來雖有潮沙之患每得上流)¶
　　　　(迅湍可以推滌不致淤塞後被人戸圍裏湖/瀼為田認為永業乞加禁止有㫖明立界至)¶
　　　　(違者以/違制論)¶
<pb:KR2k0070_WYG_015-14b>¶
　隆興元年¶
　　監進院獻治田三議(李結獻治田三議曰/務本曰協力曰因時)¶
　二年¶
　　開諸浦(時浙西郡國皆大水詔江浙勢家圍田湮/塞流水諸州守臣按視以聞平江府委陳)¶
　　　　(彌作相度彌作乃上其宜先治者十浦并合/開圍田一十三處詔令守臣沈度依狀開決)¶
　　　　(許浦自梅李塘至雉浦口東白茆浦自黄沙/港至支塘崔浦自丁涇塘至浦口黄泗浦自)¶
　　　　(十字港至奚浦口茜涇浦自界涇至鴨頭塘/下張浦自東海㳌至千步涇七了浦自梅浦)¶
　　　　(至李漕涇川沙浦自梅㳌至陸鶴浦楊林浦/自楊林橋至陶家港掘浦自海口至五聖港)¶
<pb:KR2k0070_WYG_015-15a>¶
　　　　(並開/治之)¶
　乾道元年¶
　　招置額闕開江兵卒(陳彌作沈度又言新開諸浦/並皆通海潮進則沙隨入潮)¶
　　　　(退則沙沉墜輒致壅塞今照舊招/置額闕開江兵卒次第開浚従之)¶
　二年¶
　　開通波塘置張涇堰閘(轉運副使姜/詵開浦置閘)¶
　　浚申港利港(轉運使姜詵與知江隂軍徐藏浚申/利二港共二十九里深九尺濶六丈)¶
　　　　(而下流之廣倍焉又蔡涇閘/舊惟用木至是以石易之)¶
<pb:KR2k0070_WYG_015-15b>¶
　五年¶
　　增置撩湖軍兵(専一管轄不許人戸佃種/茭菱及因而包占隄㟁)¶
　七年¶
　　修華亭瀕海十八堰(知秀州丘崈修葺各堰遂移/新涇堰於運港九年置監堰)¶
　　　　(官於顧亭林以防鹽運私發諸堰後堰外隨/潮沙漲牢不可壊二州之田得免鹹潮浸灌)¶
　　　　(之/患)¶
　八年¶
　　復浚潤州河(郡守宋貺自利涉/門北浚至江口)¶
<pb:KR2k0070_WYG_015-16a>¶
　淳熙元年¶
　　浚常熟許浦(詔平江守臣與許浦/駐劄戚世明開浚)¶
　二年¶
　　復浚蘇松諸浦(兩浙運副姜詵奏開常熟黄泗浦/崔浦許浦白茆浦而許浦最急時)¶
　　　　(兩浙運判陳峴言徧歴平江常州江隂諭民/併力開浚川港尋命提舉薛元鼎相視太湖)¶
　　　　(利害詔馮堪開浚許浦自雉浦至梅李道通/橋三十八里自道通橋至許浦口一十六里)¶
　　　　(元鼎又奏開運/河五十四里)¶
　　立庸田司於平江(撩漉吳淞江沙泥浚各閘舊河/與瀆渠及松江之張涇通波南)¶
<pb:KR2k0070_WYG_015-16b>¶
　　　　(北俞塘鹽鐵官紹盤龍/蒲滙六磊石浦等塘)¶
　六年¶
　　浚至和塘(發運使魏峻疏至和塘東自夾/潮塘西至戴墟浦亘四十餘里)¶
　　浚常州後河(初崇寜元年知常州朱彦浚後河未/㡬復塞淳熙十三年林寔繼之重浚)¶
　　　　(河復故道袤三百丈濶三十丈深五尺/後繼寔者史能之林祖洽俱再加修浚)¶
　　浚列塘置閘(常州府/所屬)¶
　　重浚運河(時董其事者武進丞/韓隆胄尉秦膺剛也)¶
　　重修練湖横壩及諸㪷門(初練湖横壩及東西㪷/門順瀆㪷門南北㪷門)¶
<pb:KR2k0070_WYG_015-17a>¶
　　　　(俱創於唐刺史韋損後屢修/至是總領錢糧臣復為修之)¶
　十三年¶
　　浚澱山湖(提舉浙西常平羅㸃以澱山湖洩水諸/道戚里豪強占以為田水壅不洩民田)¶
　　　　(病之命㸃親視開掘農民聞命歡躍不待告/諭各裹糧合夫先行掘鑿於是並湖巨浸復)¶
　　　　(為良/田)¶
　十五年¶
　　開河置閘(提舉詹體仁開河置/㪷門為旱潦之備)¶
　　重浚丁義瀆(屬鎮江後復淤塞土人袁/某率衆開浚至今頼之)¶
<pb:KR2k0070_WYG_015-17b>¶
　　創黄水䃮(閏州守陳/君仁所為)¶
　紹熙四年¶
　　浚閠州市河(郡守萬鍾以夹㟁居民一遇大雨往/往被浸至是隨宜浚導越十六年淤)¶
　　　　(土壅閼郡守史/彌堅復疏潔之)¶
　嘉泰三年¶
　　修奔牛閘(知武進縣邱濤雋見奔牛/閘久壊修之易木以石)¶
　嘉定元年¶
　　修築練湖(丹徒縣主簿馬榮祖以湖㟁低狭不能/蓄水修築湖隄共長四千七百八十二)¶
<pb:KR2k0070_WYG_015-18a>¶
　　　　(丈下廣三丈六尺/上廣一丈二尺)¶
　　浚九里河(知常州邢燾與知江隂縣張宗濤浚九/里河面之濶為丈者八底則五之深如)¶
　　　　(其底十/之一)¶
　紹定二年¶
　　置魏江江灣福山水軍(三部凡/四千人)¶
　五年¶
　　修吳江長橋(知府吳淵言吳江石塘橋梁摧圮給/錢三十萬米一千二百石命邑令李)¶
　　　　(桃修葺植蒲葦/楊栁以為捍)¶
<pb:KR2k0070_WYG_015-18b>¶
　十年¶
　　浚錦帆涇(知府邱彦橚開錦/帆涇以通運河)¶
　淳祐二年¶
　　修練湖(郡守柯元壽以練湖淤塞請於朝報可遂/修湖復閘闢淤加深工完後自為之記)¶
　景定三年¶
　　修築練湖㟁埂(湖自淳祐以来狭小湮塞者多至/是朝廷以此委之浙西憲憲委之)¶
　　　　(倅宰時丹陽知縣趙必棣建議上聞遂支撥/安邉太平庫㑹子二萬二千五百七十一貫)¶
　　　　(文平江府支米九百石収買竹/木僱募人工以為修築之計)¶
<pb:KR2k0070_WYG_015-19a>¶
　　前進士胡恪開修三江五滙(三江包於太湖五滙/三十六浦四十二灣)¶
　　　　(常曲為之制則水有所歸永不為患乃詔給/簿尉俸隨司門員外郎李公傳相度開修三)¶
　　　　(江積水後轉運提刑提舉司言開淘吳淞江/湮塞去處自大盈諸浦洩水入海凡用二百)¶
　　　　(二十二萬七千八百一十五工/錢糧一十八萬三千九十八貫)¶
　咸淳中¶
　　重浚東蠡河(屬常州捐金募工/者郡人靈甫也)¶
　六年¶
　　改作潤州程公上下二壩(郡守趙/溍作)¶
<pb:KR2k0070_WYG_015-19b>¶
元¶
　至元十三年¶
　　作金壇南壩¶
　二十四年¶
　　導婁江(本年水潦為災宣慰朱清諭上/户開浚自婁門導水入於海)¶
　三十一年¶
　　浚練湖(疏浚河水及修築隄㟁斗/門石䃮函管咸一新之)¶
　大徳二年¶
<pb:KR2k0070_WYG_015-20a>¶
　　立浙西都水庸田司(中書省奏立都/水司於平江路)¶
　八年¶
　　立行都水監浚吳淞江(中書省淮浙江行省咨任/仁發言吳淞江淤塞奏立)¶
　　　　(都水監仍於平江中書以聞特命行省平章/撤里提舉修浚一切便宜經畫以淞江故道)¶
　　　　(湮塞西自上海縣界東抵嘉定石/橋洪迤邐入海袤三十有八里)¶
　九年¶
　　重浚練湖(陳庸/有記)¶
　至大初¶
<pb:KR2k0070_WYG_015-20b>¶
　　督治田圍(江浙行省以去嵗水旱災傷田禾不收/即今春首農作將興各處田圍髙下不)¶
　　　　(等今修陂塘圍㟁溝渠曉諭農家須要依法/修置遇旱車水澆救遇潦泄水通流㑹集行)¶
　　　　(都水監官李都水請究得修浚之際田主出/粮佃户出力係官圍田若無總佃貧窮無力)¶
　　　　(不能修浚量其所需官為借貸收成日抵數/還官事有成效勸農正官定擬陞賞聞奏失)¶
　　　　(誤者治罪其抛荒積水田土多因租額太重/無人承佃勸諭當鄉富上人户自備工本修)¶
　　　　(築成圍聴令佃種為主抛荒官田止納原租/初年免徵次惟半而三甫全積荒則三年後)¶
　　　　(第依民/田輸稅)¶
　泰定元年¶
<pb:KR2k0070_WYG_015-21a>¶
　　浚吳淞江修漕渠開挑練湖(浙江行省請命都水/少監任仁發修治平)¶
　　　　(江淞江通海河道壅塞開吳淞江鎮江漕渠/自江口至吕城一百三十二里并練湖用建)¶
　　　　(康常州平江江隂/本路五郡人夫)¶
　　復立都水庸田使司置石閘(元年浙江行省以平/江松江通海河道比)¶
　　　　(年壅塞官民勢豪侵占水面挿蒔蘆葦復為/蕩田以致水不通流遞年水旱相仍官民虧)¶
　　　　(失大利二年中書右丞旭萬傑奏吳淞江等/河若不設立衙門管領毎次挑浚費錢糧損)¶
　　　　(民力松江府正管兩縣别無親管事務將松/江府革罷兩縣撥屬嘉興路依先設立都水)¶
　　　　(庸田使司專管任先所管勾當以任仁發為/肅政亷訪副使従之仁發等因上言吳淞江)¶
<pb:KR2k0070_WYG_015-21b>¶
　　　　(等處河道今已開通擬合瀦閉附江達海分/流支港於平江嘉定州之趙浦嘉興上海縣)¶
　　　　(之潘家浜烏泥涇三處各置閘二座設官管/領依時啟閉以遏渾潮使閘内清水一歸於)¶
　　　　(海衝渲江道深濶渾潮不致旁流入江停/滯淤塞去害就利以圗經久之計従之)¶
　天㦄二年¶
　　罷庸田司復松江府¶
　至順中¶
　　浚江隂縣河(江浙行省謂江隂之水由蔡涇北出/江口一百五步委同知州事萬某挑)¶
　　　　(浚下閘以西一千/八百五十餘丈)¶
<pb:KR2k0070_WYG_015-22a>¶
　　復開元堰直河置斗門於張涇盤車二堰¶
　至正元年¶
　　浚江并渠堰(是年冬十月撈漉吳淞江南北㟁下/泥沙浚各閘舊河松郡西門外漕渠)¶
　　　　(至張涇堰凡一十二處長六十三里役夫一/十九萬八百四十用米四千七百四十七石)¶
　　　　(鈔二千一百六/十四錠各有竒)¶
　　復立都水庸田使司(中書以浙江行省中書左丞/相欽察台開府言浙西水利)¶
　　　　(近年有司失於舉行隄防廢弛溝港湮塞水/失故道民受重困今後莫若都水監官嵗委)¶
　　　　(一員分治浙右仍令各處農事正官帶知圍/田署銜責任有歸官民兩便及監察御史言)¶
<pb:KR2k0070_WYG_015-22b>¶
　　　　(擬復立都水庸田使司慎選諸曉水利恪守/官箴之人披按圗志討論舊績使専其任責)¶
　　　　(以成/效)¶
　二年¶
　　修捍海塘(都水庸田司修華亭捍海塘式/原高一丈面濶一丈底二丈)¶
明¶
　洪武七年¶
　　浚澡子港(知常州府孫用以武進澡子港嵗久/淤塞用四邑丁夫開浚臨江置閘)¶
　九年¶
<pb:KR2k0070_WYG_015-23a>¶
　　開至和塘等堰壩(長洲縣民俞守仁等訴蘇州汙/下上流迅發雖有劉家河難洩)¶
　　　　(衆流之横潰張氏曽開白茆塘劉家河分殺/水勢自歸附来十餘年間並無水害今常熟)¶
　　　　(崑山之民於白茆塘西昆承湖南諸涇及至/和塘北諸港汊並為堰壩不使通流致水泛)¶
　　　　(濫遂差官/相視開之)¶
　　浚江隂申港(一名申浦水入大江東/入五瀉西入三江港)¶
　二十四年¶
　　浚得勝南新河(舊名列塘西/北入楊子江)¶
　二十八年¶
<pb:KR2k0070_WYG_015-23b>¶
　　浚江隂縣横河置安吉縣劉家西鄉等壩安吉縣¶
　　　　五沸石山等溝¶
　三十年¶
　　築蠡瀆河堰(時武進蠡瀆河湮塞復/築堰瀦水以資灌溉)¶
　三十四年¶
　　重浚練湖(知府劉辰知/縣董復事實)¶
　永樂二年¶
　　江南大水戸部尚書夏原吉治水(初朝廷以蘇松/水患為憂命户)¶
<pb:KR2k0070_WYG_015-24a>¶
　　　　(部尚書夏原吉疏治太常少卿袁復輔之尋/遣僉都御史俞士吉齎水利集賜原吉使講)¶
　　　　(究拯治之法而華亭人葉宗行亦上言治水/方畧送原吉聴用原吉既得請遂自崑山東)¶
　　　　(南夏駕浦掣吳淞江水由劉家河入海挑嘉/定西顧浦引吳淞江貫吳塘亦由劉家河入)¶
　　　　(海浚常熟白茆塘引太湖諸水入揚子江於/上海東北浚范家浜接黄浦通流入海用宗)¶
　　　　(行言/也)¶
　三年¶
　　増修嘉興海塘(塘為風潮圮壊適右通政趙居仁/按浙以鄰近嘉興九府之民増土)¶
　　　　(修/築)¶
<pb:KR2k0070_WYG_015-24b>¶
　四年¶
　　修孟瀆河(初洪武二十七年嘗浚孟瀆止通輕舟/後閘官陳讓具陳江南漕運之利至是)¶
　　　　(朝廷命通政趙居仁率蘇常等/郡丁夫浚導視舊倍加深廣)¶
　十一年¶
　　重浚江隂運河¶
　五年¶
　　詔巡撫工部侍郎周忱治水(是時廷臣言蘇州之/田卑下常有水患宜)¶
　　　　(設法疏浚以利生民詔巡撫侍郎周忱兼總/其事忱以呉淞江東連大海西接太湖而北)¶
<pb:KR2k0070_WYG_015-25a>¶
　　　　(平坦民間開墾成田江水壅塞乃督民開修/崑山顧浦親往江上立表江心盡去壅塞自)¶
　　　　(是水得/疏洩)¶
　六年¶
　　築練湖隄修㪷門(知縣陳/誼事實)¶
　七年¶
　　修田圩通河道(本年大水七月十七日颶風各處/低圩㟁塍俱衝坍忱奏留官糧府)¶
　　　　(三十萬石縣六萬石賑濟時水利等官先被/巡按御史何永芳奏革忱復奏請各官來任)¶
　　　　(未半修/治事完)¶
<pb:KR2k0070_WYG_015-25b>¶
　八年¶
　　修浚邊海諸河(巡撫侍郎周忱修浚金山/衛獨樹營至劉家港諸河)¶
　九年¶
　　築海鹽新塘(塘屬為風潮所壊是嵗尤甚知府黄/懋欲於塘内重築新塘馳疏以聞命)¶
　　　　(工部移檄布按二司勘計物料僉事陳永綜/理其事而叅政謝輔繼至相與協力因舊址)¶
　　　　(廣狭鳩工役民起土運石撤其舊而/新之外甃巨石中實瓦礫頗為完固)¶
　景泰間¶
　　築澱山湖隄(知松江府葉冕修湖隄湖北界崑山/各較彼此工莫克就冕一視之督府)¶
<pb:KR2k0070_WYG_015-26a>¶
　　　　(民修築萬餘/丈二邑賴之)¶
　　修練湖¶
　五年¶
　　浚白茆等塘(是年夏大水淹沒田禾巡撫侍郎李/敏知府汪滸躬往相視挑浚青墩浦)¶
　　　　(横瀝塘以通白茆開三堰引水通/鮎魚口仍去海口淤塞約千餘畝)¶
　天順三年¶
　　浚吳淞江(巡撫都御史崔恭命工浚呉淞江分江/為三崑山縣自夏駕口至白鶴江四千)¶
　　　　(六十七丈上海縣自白鶴江至卞家渡四千/六十七丈嘉定縣自卞家渡至莊家涇五千)¶
<pb:KR2k0070_WYG_015-26b>¶
　　　　(五百六/十七丈)¶
　　浚鎮江漕河作閘(従尚寶少卿凌信言命都御史/崔恭浚自京口至奔牛一百六)¶
　　　　(十里各置閘/信吳江人)¶
　　作奔牛吕城壩閘(壩有官/守之)¶
　四年¶
　　浚蒲滙等塘(巡撫都御史崔恭浚蒲滙塘及新涇/四千丈鑿曹家溝南抵新塲二萬丈)¶
　　　　(浚六磊塘鶯脰湖烏泥涇/沙竹岡諸水入於黄浦)¶
　　浚江隂城壕¶
<pb:KR2k0070_WYG_015-27a>¶
　　重建湖州長橋(知府岳璿以長橋嵗久圮壊鳩/工重建三洞環之以通水利)¶
　五年¶
　　浚九曲港浚胥口塘(吳縣知縣樊瑾以香山西南/舊有九曲港淤塞已久乃浚)¶
　　　　(之以通舟楫/并開胥口)¶
　成化初¶
　　築練湖隄及㪷門圅管(知縣蔡/寔所築)¶
　七年¶
　　浚吳淞江(東自徐公浦/西抵夏駕浦)¶
<pb:KR2k0070_WYG_015-27b>¶
　八年¶
　　置僉事於浙江專治蘇松等府水利是年築捍海¶
　　　　塘(知松江府白行中築捍海塘初沿海並有/塘隄嵗久頽圮七年秋大風海溢漂人畜)¶
　　　　(沒禾稼巡撫都御史畢亨巡按御史鄭銘水/利僉亊吳㻞僉議復隄行中承檄委同知傅)¶
　　　　(愷楊憲知華亭縣戴冕知上海縣王崈之督/工興築毎浃辰行中輙一臨視越兩月而塘)¶
　　　　(成華亭自海鹽至上海界築三萬四千七百/六十有九丈又為外隄起戚漴至平湖界五)¶
　　　　(十有三里用耆民居文呉克平議上海自華/亭抵嘉定界築一萬七千七百四十有八丈)¶
　　　　(面濶二丈址倍之/髙一丈有七尺)¶
<pb:KR2k0070_WYG_015-28a>¶
　　修海鹽塘(是年七月十七夜風潮大作平地水深/丈餘塘石悉皆傾圮叅政邢簡僉事趙)¶
　　　　(銘躬臨按視督府同知/楊冠等仍用舊石修築)¶
　　甃吳縣山鄉堰牐築西華石隄(呉縣山田苦旱瀕/湖田病潦知縣雍)¶
　　　　(泰躬履審視遡流尋源得於穹窿山腰所謂/法雨泉者上流為堰下分二道近采香徑瀦)¶
　　　　(之成潭仍甃三石堰各置牐隨水啓閉復市/山石由馬跡山西南而東築西華石堤三千)¶
　　　　(一百丈有竒址廣一丈上收八尺以/捍禦風濤湖田亦免侵蝕民頼其利)¶
　九年¶
　　添設蘇松嘉湖五府勸農水利通判屬縣縣丞各¶
<pb:KR2k0070_WYG_015-28b>¶
　　　　一員(使專掌水事/以為民利)¶
　　浚宜興便民河并浚觀鶴樓河(知宜興縣袁導奉/巡撫王恕命募工)¶
　　　　(浚便民河五千四百丈延袤三百里又於觀/鶴樓積淤成陸處浚之復闢其東小河達縣)¶
　　　　(南城以避西/氿溪之險)¶
　十年¶
　　開吳淞江(巡撫都御史畢亨與知蘇州府丘霽議/開吳淞江自夏駕口至西莊家港嘉定)¶
　　　　(分浚六千三百五十三丈/袤共一萬一千七百七丈)¶
　十三年¶
<pb:KR2k0070_WYG_015-29a>¶
　　修海鹽塘(是年春海鹽潮水泛溢漂溺居民/盧舍甚衆至於八月修捍海塘成)¶
　　浚吳淞江及諸塘浦(僉事伍性浚吳淞江中段四/十餘里及顧㑹趙屯都䑓諸)¶
　　　　(浦蒲滙楊林新涇等塘又議開吳江長橋淤/土以洩湖流工未畢代去仍差主事姚文灝)¶
　　　　(代/之)¶
　𢎞治三年¶
　　浚江隂縣城濠(初江隂縣知縣周斌重浚城濠嵗/久為市民所塞築屋以居至是知)¶
　　　　(縣任良才撤屋/浚河還於舊規)¶
　四年¶
<pb:KR2k0070_WYG_015-29b>¶
　　浚宜興諸瀆及漕河(水利僉事伍性命宜興縣浚/湯溪等瀆凡五百六十六丈)¶
　　　　(八年復命縣浚五賢等/瀆凡二千六百六丈)¶
　六年¶
　　浚宜興葛溪瀆(僉亊伍性凡一千四百/九十丈淤處盡浚深之)¶
　七年¶
　　浚江隂縣申港(知縣王傅浚申港北入大江東/入無錫五瀉河西通三山港)¶
　八年¶
　　命工部侍郎徐貫治水浚塘浦湖港(時吳中大水/工部侍郎徐)¶
<pb:KR2k0070_WYG_015-30a>¶
　　　　(貫與主事祝萃㑹同巡撫都御史何鑑委知/蘇州府史簡開浚吳江長橋水竇疏太湖之)¶
　　　　(水以及吳淞江委松江府通判郝希賢浚吳/淞江自帆歸口至分莊七十餘里葢江口葦)¶
　　　　(荻叢生蔓延數千畝至是悉墾除之以長洲/吳江崑山常熟嘉定等縣人夫浚白茆港并)¶
　　　　(斜堰七浦塘袤共二萬四千餘丈并/東開鹽鐵塘十八里西浚尤涇七里)¶
　　置分司於蘇州專主水事(始差主事祝萃既而/仍命姚文灝領其職)¶
　九年¶
　　築長洲縣沙湖堤(提督水利主事姚文灝見沙湖/風浪險惡且多盜賊築堤横截)¶
　　　　(其中廣三丈袤/三百六十丈)¶
<pb:KR2k0070_WYG_015-30b>¶
　　設導河夫於沿江(毎嵗於均徭内編銀貯/庫以備興修雇募之用)¶
　十一年¶
　　浚宜興河瀆(先是九年主事姚文灝命浚仕瀆等/四瀆凡八百五十五丈十一年文灝)¶
　　　　(復命浚白龍河是年工部郎中傳潮命浚黄/犢等五瀆凡八百五十五丈知縣張偉亦以)¶
　　　　(是年浚/運河)¶
　十二年¶
　　浚崧子浦(松江通判原應宿疏/之嵩塘即崧子浦也)¶
　　浚許浦塘(知常熟縣揚子器以塘壅塞浚之廣十/二丈深八尺長四千三百二十丈得舊)¶
<pb:KR2k0070_WYG_015-31a>¶
　　　　(石閘於雙墩移置海口謂梅李居於上流復/浚之長六千一百三十丈深廣減許浦十之)¶
　　　　(二/)¶
　　浚鎮江新港(水利郎中/傅潮事)¶
　　修築練湖(知縣髙/謙事)¶
　　浚湖川塘(太倉州民吳賢見塘淤塞田失灌溉陳/於巡撫都御史彭禮及水利郎中傅潮)¶
　　　　(命蘇州府通判陳暐率州判官黄□浚自徐/昌橋至金鷄口凡八千五百十丈入崑山西)¶
　　　　(段又六百丈其/廣十丈深九尺)¶
　十四年¶
<pb:KR2k0070_WYG_015-31b>¶
　　浚宜興港瀆(工部郎中臧麟浚莊前港并丁山等/瀆凡六百六十丈又浚盛瀆鴉瀆凡)¶
　　　　(六百八/十丈)¶
　十五年¶
　　重浚黄田閘(江隂知縣/徐禎時浚)¶
　十六年¶
　　修鎮江河溝壩堰(凡一百/四十處)¶
　十七年¶
　　修宜興後河三(郎中臧/麟修)¶
<pb:KR2k0070_WYG_015-32a>¶
　正徳三年¶
　　築鎮江博望新閘(閘舊在九曲河口其圮已久正/統間邑人孫某捐貲别建於嘉)¶
　　　　(山下嵗久復圮至是又即博望故基東數/十步建新閘與嘉山閘相攝水利始通)¶
　　命都御史俞諫治水¶
　六年¶
　　浚江隂利港(都御史俞諫命通判/温應璧縣丞黄霆浚)¶
　七年¶
　　浚江隂新溝港九里河(通判温應璧浚新溝港/縣丞黄霆浚九里河)¶
<pb:KR2k0070_WYG_015-32b>¶
　　浚宜興河瀆浜港(先是宜興永安等河瀆港浜俱/淤塞都御史俞公命知縣劉一)¶
　　　　(中縣丞李延珏重浚凡七/萬二千四百三十二丈)¶
　　本年改設浙江兵備副使帶管蘇松水利浚常州¶
　　　　運河(知府李嵩以運河淤塞/復加浚治民甚利之)¶
　　修海鹽塘(通判韓士賢與知縣辛九齡重築海塘/自教塲迤邐而周二百四十丈翁家塘)¶
　　　　(上塘共六百五十丈了义塘三千三百丈澉/浦塘一千三百丈龍王塘談家塘又數十丈)¶
　十五年¶
　　命工部尚書李充嗣治水添差郎中林文沛顔如¶
<pb:KR2k0070_WYG_015-33a>¶
　　　　環(先是十四年廷臣以東南水潦為言巡撫/御史謝琛請開吳淞江故有是命李尚書)¶
　　　　(奏請屬官巡按御史亦以為請遂差郎中林/文沛顔如環顔郎中分管松江杭州嘉興湖)¶
　　　　(州四府及蘇州之嘉定一縣林郎中分管蘇/州常熟長洲吳縣及常州鎮江府并太倉鎮)¶
　　　　(海鎮江崇明等衛所其太倉州/崑山呉江則顔林二郎中共管)¶
　十六年¶
　　開白茆塘(林郎中督同蘇州府知府徐讚同知徐/乾通判傅潮指揮翁仁廣管理開自常)¶
　　　　(熟東倉起至東海口長一萬七千三百九十/二丈五尺深自八尺加至一丈五尺濶始二)¶
　　　　(十八丈加至三十三丈又督同通判萬奎縣/丞趙經等開過昆承湖口時涇新開洪草鞋)¶
<pb:KR2k0070_WYG_015-33b>¶
　　　　(洪蘇家洪南北上州洪中洪周家洪東西錢/港尚湖口朱涇界涇陽城湖口雙漕浜姚黄)¶
　　　　(漕新開河廟涇東横涇張庄漊武城/涇共一十九條皆白茆之上流也)¶
　嘉靖元年¶
　　開吳淞江(顔郎中督同蘇州知府徐贊松江知府/孔輔蘇州府同知冷宗元等開自夏駕)¶
　　　　(口起至龍王廟舊江口止共長六千三百三/十六丈二尺濶一十八丈深一丈二尺又督)¶
　　　　(湖州府同知徐鸞開濬大錢小梅等港并沿/湖七十二漊以通太湖之上流蘇州府通判)¶
　　　　(孔賢開濬趙屯大盈道褐/等浦以通吳淞江之上流)¶
　二年¶
<pb:KR2k0070_WYG_015-34a>¶
　　開蘇州府各州縣塘港河浦(提督水利郎中林文/沛命呉縣開光福塘)¶
　　　　(胥口塘共長四千九百四十六丈以洩太湖/之水入於婁江吳江縣開王家田港東莊港)¶
　　　　(王家港方家港白浦港倒闗港夏姚河盛市/港南盧港共長一千五百八十七丈以通富)¶
　　　　(陽天目嘉興諸水歸太湖出白蜆江入澱山/湖太倉州崑山縣開楊林河長八千四百十)¶
　　　　(五丈以洩陽城湖之水於海崑山縣開南大/虞浦長一千八百二十二丈以洩陽城湖水)¶
　　　　(使入婁江常熟縣開市河梅李塘福山港共/長一萬一千四百九十八丈以洩尚湖之水)¶
　　　　(於楊子江開鹽鐡塘一段長二千六百六丈/以洩白茆支流嘉定縣開鹽鐵塘接西練祁)¶
　　　　(長四千三百九十八丈使北達太倉劉家河/東通本縣東練祁各入於海本縣又與崑山)¶
<pb:KR2k0070_WYG_015-34b>¶
　　　　(上海同開吳淞江淤淺處二段共長四千三/百七十七丈使澱山等湖之水由是入海)¶
　　開華亭上海塘港(郎中林文沛命華亭縣開南橋/塘金滙塘官路港站船浜北蟠)¶
　　　　(龍塘南嵩塘官莊涇青村港黄泥漕尹山涇/米市塘共長一萬九千四百九十五丈上海)¶
　　　　(縣開舊江走馬塘周浦塘站船浜鹽鐵塘六/磊塘共長一萬六千五百五十丈以洩當湖)¶
　　　　(三泖澱山湖諸水使各通/黄浦吳淞江以入於海)¶
　　開常州各縣河瀆(郎中林文沛命宜興縣開南朱/瀆洋㑹瀆溜溝瀆茭瀆辛瀆干)¶
　　　　(澤瀆長凌瀆丫瀆盛瀆山瀆丁卯瀆辛瀆三/千港洞宵圩北枝河鮎魚河莊河萬夀河鳥)¶
　　　　(嘴瀆永安河興旺河長夀河瓦屑河雙橋瀆/蘆長河窖莊河盛瀆張墅河共長九千五百)¶
<pb:KR2k0070_WYG_015-35a>¶
　　　　(八十六丈以洩東西二氿荆溪之水入於太/湖武進縣開得勝南新河長七千七百五十)¶
　　　　(丈江隂縣開青陽河西山塘九里河共長九/千四百六十一丈以洩運河之水於揚子江)¶
　　　　(無錫縣開閭江港二百四十五丈又開西新/河永安河包沿河蘇塘河共長一萬二千五)¶
　　　　(百三十一丈亦以洩運河之水使/歸常熟宛山蕩散出白茆諸港)¶
　　重修海鹽塘(先是塘為風潮所壊郎中林文沛督/率有司修築共長一千三百七十丈)¶
　三年¶
　　取回郎中林文沛劄僉事熊允懋帶管¶
　四年冬¶
<pb:KR2k0070_WYG_015-35b>¶
　　差水利僉事蔡乾¶
　五年¶
　　開蘇州塘港河浦(蔡僉事乾督太倉州濬閘頭塘/長洲縣濬市河三段自葑門善)¶
　　　　(教橋起至打急路橋止吳縣濬市河七段盤/門新橋北起至石灰橋止又興福塘一段崑)¶
　　　　(山縣濬黄昌涇上社塘注浦道褐浦常熟縣/濬三丈浦横瀝塘嘉定縣濬西練祁河趙涇)¶
　　　　(北横瀝河桃樹浦虬江木瀆港舊江/界河南鹽鐵塘雙塘河修海㟁等處)¶
　　浚常州河港修閘(蔡僉事行江隂縣濬脫水港馮/涇河白蕩河應天河泥塘河蔡)¶
　　　　(港黄山港修黄田閘動支官/銀二百一十五兩六錢用之)¶
<pb:KR2k0070_WYG_015-36a>¶
　　浚松江上海浜塘江(蔡僉事督上海縣濬張家浜/東村塘馬家浜舊江青龍江)¶
　　　　(等/處)¶
　九年¶
　　仍差工部郎中朱衮治水¶
　二十二年¶
　　改兵備副使山東按察司帶銜帶管水利¶
　二十三年¶
　　巡按御史吕光洵兩疏題請修治水利¶
<pb:KR2k0070_WYG_015-36b>¶
　二十八年¶
　　仍兵備副使添設糧儲叅政一員河南布政司帶¶
　　　　銜帶管水利¶
　三十五年¶
　　裁糧儲叅政仍改設兵備副使湖廣帶銜帶管水¶
　　　　利¶
　三十八年¶
　　巡撫都御史翁大立題請興修水利¶
<pb:KR2k0070_WYG_015-37a>¶
　四十年¶
　　兵備副使王道行兼管水利¶
　四十五年¶
　　江西左叅政太倉凌雲翼題請臺臣提督水利本¶
　　　　年改差巡鹽御史仍勅浙江水利僉事帶管¶
　　　　蘇松水利¶
　隆慶四年¶
　　巡撫都御史海瑞開吳淞江開白茆港¶
<pb:KR2k0070_WYG_015-37b>¶
　五年¶
　　巡按御史劉曰睿題請水利事宜并墾荒則例本¶
　　　　年勅巡撫都御史專管水利浙江僉事仍舊¶
　萬厯三年¶
　　修捍海塘(是年五月三十日夜海潮氾溢衝坍海/塘西自秦駐山東至白馬廟延袤一十)¶
　　　　(八里漂流廬舍溺死人口無筭副都御史謝/鵬舉題請修築都御史徐栻吳善言相繼為)¶
　　　　(巡撫/築完)¶
　四年¶
<pb:KR2k0070_WYG_015-38a>¶
　　命監察御史林専督三吳水利兼管巡江(時水政/積廢乃)¶
　　　　(首復練湖次開孟瀆河復濬吳淞江濬吳江/長橋兩灘龎山湖口至吳家港泄太湖之水)¶
　　　　(於呉淞濬松江秀州塘蒲滙塘山涇港官紹/塘泄泖湖之水於黄浦濬太倉七浦楊林常)¶
　　　　(熟白茆塘三丈浦許浦泄陽城昆承等湖之/水於江海濬江隂之九里河山塘河舜河青)¶
　　　　(賜河雷溝武進之白鶴溪太平河順塘河丹/陽之九曲河泄運河之水亦入大江築武進)¶
　　　　(無錫江隂之芙蓉湖田圍濬走馬塘以溉嘉/定濬大瓦浦赤涇以溉崑山濬横塘横泖南)¶
　　　　(北盤龍塘沙岡竹岡南橋塘都䑓浦以溉華/亭上海及青浦鑿宜興西氿之裏河水頼宣)¶
　　　　(洩風波盜賊之/患亦各寜息)¶
<pb:KR2k0070_WYG_015-38b>¶
　　　附治水事實¶
吳江縣太湖諸口丈尺¶
牛毛墩即東湖湖水東北流由廟涇甘泉三江等塘二¶
　十里直達龎山湖入吳淞江今東湖盡淤成田止存¶
　三大河洩水其由南仁河入者為西水路由十家籪¶
　入者為江漕路¶
南仁河濶一百二十丈𢎞治九年定後濶二十三丈正¶
　徳十三年定北折為西水路濶七丈長十八里至長¶
<pb:KR2k0070_WYG_015-39a>¶
　橋河又東北折為東水路濶二十三丈正徳十三年¶
　定凡十八里至白龍甘泉三江等橋其附南仁洩水¶
　南倉等港凡十俱濶四五丈又附南滧港濶五丈東¶
　出徹浦又附中滧港濶九丈東出甘泉¶
江漕路濶一百二十丈𢎞治九年定北流至廟涇大浦¶
　廟涇港濶六丈東入葉澤湖嘉靖二十三年定大浦¶
　港濶七丈長三百丈嘉靖二十年定¶
八斥運河北段東西各長一百三十三丈南北濶九丈¶
<pb:KR2k0070_WYG_015-39b>¶
　南段東西長七百五十二丈南北濶一十九丈三尺¶
白龍橋西二港各濶六七丈去縣治南十二里由東水¶
　路沈家港西洩太湖牛毛墩之水¶
徹浦橋港去縣治南九里西接東水路長五十丈東入¶
　尚湖濶十丈¶
甘泉橋西濶六十丈東入龎山湖濶六十六丈正徳十¶
　三年定後南北長八十丈東西濶十八丈嘉靖二十¶
　三年定運河濶十三丈¶
<pb:KR2k0070_WYG_015-40a>¶
　　(按甘泉橋下有泉清激甘冽烹茗極佳最深處有/龍窟焉河東有甘泉祠典祠龍神旱禱輙應波流)¶
　　(湍汛舟過禱之諸橋洩水此為最要今上下淤塞/日漲為田湖水南泛險移於八斥浦之大浦矣)¶
三山橋港濶四丈定海橋港濶十八丈萬頃橋港濶一¶
　十一丈仙槎橋港濶六丈俱嘉靖二十三年定¶
三江橋港去縣東南二里范蠡乘舟入三江口即此南¶
　段東西各濶三十四丈南北各長五百二十丈其北¶
　段東西各濶二十丈南北各長一百丈嘉靖二十三¶
　年定¶
<pb:KR2k0070_WYG_015-40b>¶
　　(按自三江橋至徹浦皆石橋為竇凡一百三十六/為橋凡九自西而東一曰三江二曰仙槎塘折而)¶
　　(東南三曰萬頃四曰定海五曰三山六曰甘泉七/曰通津八曰龔家九曰徹浦皆西承太湖水流入)¶
　　(龎山/湖)¶
觀瀾港濶一丈北入龎山湖¶
　　自牛毛墩至此為東南洩水第一要處¶
呉家港濶四十三丈𢎞治九年定後濶二十四丈正徳¶
　十三年定西接太湖東流不半里北至長橋吳淞江¶
　入龎山湖今盡漲南湖皆為蕩分為三港一港東流¶
<pb:KR2k0070_WYG_015-41a>¶
　十里至甘泉濶亦如之一港東北流至長橋三汊口¶
　濶亦如之一港流為斜路八里至縣西門濶五丈俱¶
　正徳十三年定内湖墓梅里石里八港俱四五丈¶
　　按此皆𦂳闗要害宜多開河渠以洩湖勢者也¶
長橋河濶一百三十丈其南即湖今淤為田止有牛毛¶
　墩東西漕江等路并吳家港等處數漲數濬𢎞治四¶
　年濬還為湖嘉靖元年濬南至十字港即三汊口長¶
　一百九十九丈濶如舊北至顧公祠濶五十六丈嘉¶
<pb:KR2k0070_WYG_015-41b>¶
　靖二十三年濬南灘上段東長三百九十二丈西長¶
　二百四十九丈南濶一百三十四丈北濶一百丈下¶
　段垂虹亭基之東西各長八十四丈各濶七十八丈¶
長橋之北養濟院東西長三百七十丈南濶九十一丈¶
　二尺北濶九十五丈養濟院至顧公祠東西各長四¶
　百一十丈南北濶三百一十丈自顧公祠至龎山湖¶
　口東西各長三百一十八丈濶一百一十五丈其唐¶
　家坊迤邐西北運河南北各長一百七十丈東西各¶
<pb:KR2k0070_WYG_015-42a>¶
　濶九十丈¶
　　自吳家港至此為東南洩水第二要處¶
市河三道一自西門至縣治前濶二丈三尺縣治前至¶
　東門濶二丈二尺一自利民橋即亭橋至小東門濶¶
　一丈二尺一自治安橋至小東水門濶一丈六尺俱¶
　洩水入吳淞江¶
平望運河長一百二十六丈濶狹不等¶
　　已上皆吳江縣治東南𦂳闗水道¶
<pb:KR2k0070_WYG_015-42b>¶
牛腰涇三分港各濶七丈五尺¶
七里港枕吳江縣治西門外南自流虹橋(即弔/橋)過東濠¶
　沿太湖而北凡七里内西受太湖之港凡三曰烏埠¶
　港曰西渠曰大姚渠其東洩入吳淞江之港凡六曰¶
　北城河曰南倉河曰北倉河曰南柳胥港北柳胥港¶
　曰新港¶
𤓰涇港濶二十五丈去吳江縣北九里東過古塘入長¶
　洲縣界經縣河微折而南由夾浦橋東入吳淞江内¶
<pb:KR2k0070_WYG_015-43a>¶
　附柳胥潘竒王家滙港俱濶五六丈¶
　　(按吳淞江上流南漸漲而為田/去水惟𤓰涇為速故夾浦最險)¶
鮎魚口濶一百三十丈去吳江縣治北十八里受太湖¶
　水北流滙為齾塘又北過五龍橋入吳縣盤門運河¶
　循城而東出黄天蕩經瀆墅湖者入吳淞江經陳湖¶
　者則入澱湖三泖分注沙湖至和塘者入於婁江並¶
　入大海内有麫杖港濶八丈¶
綺川即莫舍漊濶一百三十丈去吳江縣治北二十里¶
<pb:KR2k0070_WYG_015-43b>¶
　南受太湖水北滙於楞伽山下為石湖¶
白羊灣去吳江縣治西二十里北注越來溪北行十里¶
　許出石湖其别支亦出莫舍漊¶
越來溪濶十丈¶
胥口去蘇城西南三十六里屬吳縣濶九丈出胥門大¶
　石灰橋¶
　　已上吳江縣治北𦂳闗水道¶
　　(按新漲阻塞水利講求修浚者自古以迄今則其/為害也無疑矣然利害所闗不在上流則在下流)¶
<pb:KR2k0070_WYG_015-44a>¶
　　(而古今又不相沿湖州一郡在吳江上游水源之/所由來也下流一阻上流為潦勢所必然此疏浚)¶
　　(之説不容不講者夫百畝之田多分河港且猶為/利而况利在吳江旁及鄰郡者乎浚吳江利在湖)¶
　　(州然則吳江之利何求亦曰浚華/上崑嘉云爾此上流下流之别也)¶
元大徳八年¶
　都水監開江丈尺(附/)¶
　　吳淞江東南黄浦口起至大盈浦口止一萬五千¶
　　　一百丈¶
　　大盈浦口起至永懐寺東止一千六百丈¶
<pb:KR2k0070_WYG_015-44b>¶
　　永懐寺東起至趙屯浦口止一千五百丈¶
　　趙屯浦口起至陸家浜止二千三百五十丈¶
　　陸家浜起至千墩浦口新洋江止一千六百丈¶
　　　通計長二萬二千一百五十丈¶
　　　　　廣二十五丈¶
　　　　　深一丈五尺¶
明¶
　崔都御史開江丈尺¶
<pb:KR2k0070_WYG_015-45a>¶
　　大盈浦東至吳淞江巡檢司二萬二千丈¶
　　新涇西南蒲滙塘入江四千丈¶
　　曹家溝平地開至新塲長三萬丈廣十四丈深二¶
　　　丈¶
　萬㦄五年¶
　　開築河堤丈尺¶
　　蘇州府¶
　　　太倉州¶
<pb:KR2k0070_WYG_015-45b>¶
　　　　大河幹河¶
　　　　　七浦塘長七千九百三十四丈¶
　　　　　楊林河長九千六百九十六丈五尺¶
　　　　　鹽鐵河長六千六百一十八丈五尺¶
　　　　　吳塘二段共長一千二百七十五丈¶
　　　　　顧浦長一千九十四丈¶
　　　　　至和塘長一千五百一十丈二尺¶
　　　　　石婆河長二千九百六十三丈¶
<pb:KR2k0070_WYG_015-46a>¶
　　　　　潞漕塘長二千一十三丈¶
　　　　　杜漕塘二段共長一千二百八十一丈¶
　　　　　洪泗浦長二千七百三十丈¶
　　　　　青魚涇長一百八十六丈¶
　　　　支河溝洫三百四十條段共長二十五萬五¶
　　　　　千三百三丈¶
　　　　官塘圩㟁八十五條段共長七萬六千五百¶
　　　　　七十丈¶
<pb:KR2k0070_WYG_015-46b>¶
　　　　閘壩水闗共三座¶
　　　　　七浦石閘一座¶
　　　　　七浦塘壩一座¶
　　　　　東門水闗一座¶
　　　長洲縣¶
　　　　大河¶
　　　　　閶門運河三段共長一千四百六十丈¶
　　　　　葑門運河三段共長一百六十丈¶
<pb:KR2k0070_WYG_015-47a>¶
　　　　　婁門運河三段共長一千八百丈¶
　　　　　齊門運河三段共長六百一十丈¶
　　　　支河溝洫一百五十八條共長六萬六千六¶
　　　　　百二十九丈一尺¶
　　　　官塘圩堰二千八十五條共長二百七十二¶
　　　　　萬一千四百一十三丈有竒¶
　　　　橋梁四十二座¶
　　　吳縣¶
<pb:KR2k0070_WYG_015-47b>¶
　　　　大河幹河¶
　　　　　盤門外運河長三百一十五丈¶
　　　　　閶門外運河長二百三十三丈¶
　　　　　興福塘長三千四百丈¶
　　　　　採蓮涇長一千二百六十丈¶
　　　　　里墅河長三百二丈¶
　　　　　魯都涇長四千八百丈¶
　　　　　走馬塘長一千八百八十五丈¶
<pb:KR2k0070_WYG_015-48a>¶
　　　　支河溝洫池塘二百二十八條共長七萬八¶
　　　　　百四十九丈四尺有竒¶
　　　　官塘圩岸三百二條共長三十七萬二千九¶
　　　　　百八十丈三尺有竒¶
　　　　橋梁二座¶
　　　吳江縣¶
　　　　大河¶
　　　　　三江橋運河四段共長一千二百四十丈¶
<pb:KR2k0070_WYG_015-48b>¶
　　　　　吳家港河長一百三十丈¶
　　　　　長橋南北灘河長九百九十四丈八尺¶
　　　　　龎山湖河長三百八十丈¶
　　　　　平望賽安橋運河長三十丈¶
　　　　　大浦橋北運河長一百丈¶
　　　　　石莊頭運河長三百丈¶
　　　　　周家莊運河長一百二十丈¶
　　　　　平望長洲運河三段共長一千丈¶
<pb:KR2k0070_WYG_015-49a>¶
　　　　支河四十五條共長一萬六百丈¶
　　　　官塘圩岸六百七條共長二十一萬七千三¶
　　　　　百二十一丈¶
　　　常熟縣¶
　　　　大河幹河¶
　　　　　耿涇塘長七千一百七十丈¶
　　　　　白茆塘長八千一百四十六丈¶
　　　　　三丈浦長四千一百四十丈¶
<pb:KR2k0070_WYG_015-49b>¶
　　　　　福山塘長五千三百七十九丈¶
　　　　　許浦塘長二千三百三十丈¶
　　　　　横塘長一千七百八十二丈¶
　　　　支河三十一條共長四萬二千二十六丈五¶
　　　　　尺¶
　　　　官塘圩岸四百八十二條共長一百一十一¶
　　　　　萬一千三百四丈三尺¶
　　　　橋梁九座¶
<pb:KR2k0070_WYG_015-50a>¶
　　　崑山縣¶
　　　　大河幹河¶
　　　　　至和塘運河長二千一百六十七丈¶
　　　　　吳淞江長五千四百一十七丈七尺¶
　　　　　大瓦浦長五千一百一十丈五尺¶
　　　　　顧浦長六百六十六丈¶
　　　　　夏駕浦長二千四百五十丈¶
　　　　　澱山湖口千墩浦長四百二十五丈二尺¶
<pb:KR2k0070_WYG_015-50b>¶
　　　　　小虞浦長二千六百五十丈¶
　　　　　斜港河長二千一百五十六丈¶
　　　　　至和塘長八百三十一丈¶
　　　　　蹌開河長三百一十九丈¶
　　　　　杜痴港長五十丈五尺¶
　　　　　陸涇長一百丈¶
　　　　　陸虞浦長三千六百五十五丈¶
　　　　　注浦長三千二百八十丈¶
<pb:KR2k0070_WYG_015-51a>¶
　　　　　西宿河長二千六百三十丈¶
　　　　　鷄鳴塘長一千八百丈¶
　　　　　坵墟河長五百四十九丈¶
　　　　　錢涇河長五百四十丈¶
　　　　　漢浦塘長三千一百四丈¶
　　　　支河五十七條共長三萬三千三百四十一¶
　　　　　丈七尺¶
　　　　官塘圩岸九百八十五條共長五十二萬五¶
<pb:KR2k0070_WYG_015-51b>¶
　　　　　千八百六十八丈二尺¶
　　　　石閘二座¶
　　　　　千墩浦口閘一座¶
　　　　　夏駕河口閘一座¶
　　　　橋梁一十八座¶
　　　嘉定縣¶
　　　　大河幹河¶
　　　　　顧浦長五千四百二十一丈¶
<pb:KR2k0070_WYG_015-52a>¶
　　　　　吳塘長五千三百五十七丈五尺¶
　　　　　西練祁運河長二千三百丈¶
　　　　　湄浦河長二千九百六十五丈¶
　　　　　華亭涇長三千六百九十四丈¶
　　　　　南翔市河長一千丈¶
　　　　　虬江二段共長一千五百五十二丈¶
　　　　　青岡横瀝二段共長三千三百丈¶
　　　　　彭越浦長二千四百七十二丈¶
<pb:KR2k0070_WYG_015-52b>¶
　　　　　南鹽鐵長四千七百九十三丈¶
　　　　　北横瀝長四千七十九丈¶
　　　　　西運幹河長三千六百二十五丈¶
　　　　　錢涇長七百八十丈¶
　　　　　蟠龍塘長二千一百八十四丈¶
　　　　　鷄鳴塘長三千七百五十丈¶
　　　　　漳浦長三千九百七十一丈¶
　　　　　新涇長二千丈¶
<pb:KR2k0070_WYG_015-53a>¶
　　　　　東西馬路塘長二千一百六十二丈五尺¶
　　　　　孫浜長三千九百八十四丈¶
　　　　　東馬路河長四千九百五十丈¶
　　　　　項涇長二千四百丈¶
　　　　　走馬塘長五千八百五十丈¶
　　　　　徐公浦長四千四百三十五丈¶
　　　　　蕰草浜長一千八百丈¶
　　　　　沙洪蘆涇二條共長四千一百二十六丈¶
<pb:KR2k0070_WYG_015-53b>¶
　　　　支河溝洫一百二十七條共長八萬一千一¶
　　　　　百七十七丈七尺¶
　　　　圩岸一百二十八條共長二萬九千六百六¶
　　　　　十二丈四尺¶
　　　崇明縣¶
　　　　大河¶
　　　　　嚮沙楊圭狀中段大河長六千一百七十¶
　　　　　　丈¶
<pb:KR2k0070_WYG_015-54a>¶
　　　　支河溝洫二十條共長一萬四千四百七十¶
　　　　　八丈¶
　　　　海岸五十五條共長三萬七千七百三十丈¶
　　松江府¶
　　　華亭縣¶
　　　　大河幹河¶
　　　　　秀州塘長二千七百七十六丈¶
　　　　　南北草塗長一千八十丈¶
<pb:KR2k0070_WYG_015-54b>¶
　　　　　蒲滙塘長二千六百六十五丈¶
　　　　　鹽鐵塘長一千八十丈¶
　　　　　金山港張涇三乂河長一千四百八十六¶
　　　　　　丈¶
　　　　　官紹塘長一千三百九十丈八尺¶
　　　　　金滙塘長三千七百三十八丈¶
　　　　　東運鹽河長一千三百四十四丈¶
　　　　　沙岡河長三千二百四十八丈¶
<pb:KR2k0070_WYG_015-55a>¶
　　　　　蕭塘河長七千三百丈¶
　　　　　長浜長二百五十丈¶
　　　　　大溝河長一百八十丈¶
　　　　　上横涇長七百三十丈¶
　　　　　下横涇長七百八丈¶
　　　　　又上横涇長九百二十六丈¶
　　　　　北沽浜長九百七十八丈¶
　　　　　陸磊塘長四千八百二十四丈¶
<pb:KR2k0070_WYG_015-55b>¶
　　　　　陶行橋西門河長三百四十一丈¶
　　　　　楊巷鎮河長一百一十八丈¶
　　　　　中段蒲滙菖蒲河長二百七十五丈¶
　　　　　北段菖蒲浜長一百三十丈¶
　　　　　新涇河長一千五百一丈¶
　　　　　譚界涇長三百八十丈¶
　　　　　張宅河長三百八十丈¶
　　　　　小鹽鐵塘長七百六十四丈¶
<pb:KR2k0070_WYG_015-56a>¶
　　　　　黄動浜長四百八丈¶
　　　　　楊涇長八百丈¶
　　　　　葉涇河長九百三丈¶
　　　　　莊家行河長四百一十五丈¶
　　　　　吳塘長六百丈¶
　　　　　停林鎮市河長六百四十丈¶
　　　　　南横瀝長一千二百丈¶
　　　　　南橋塘長四百一十五丈¶
<pb:KR2k0070_WYG_015-56b>¶
　　　　　蟠龍塘長九百八十丈¶
　　　　　連界青浦縣蟠龍塘長二百七十五丈¶
　　　　　通坡塘長二百六十五丈¶
　　　　　竹岡河長二千三百六十丈¶
　　　　支河五十八條共長三萬二千五百七十四¶
　　　　　丈四尺¶
　　　　官塘圩岸堰壩三百五條共長一十四萬八¶
　　　　　千三百八十丈九尺¶
<pb:KR2k0070_WYG_015-57a>¶
　　　　橋梁七座¶
　　　上海縣¶
　　　　大河幹河¶
　　　　　蒲滙塘三段共長二千四百五十丈¶
　　　　　竹岡河長二千五十四丈¶
　　　　　周浦塘長三千一百七十九丈¶
　　　　　望海塘長一千三百五十丈¶
　　　　　陸磊塘長四千一百七十八丈¶
<pb:KR2k0070_WYG_015-57b>¶
　　　　　三竈港長三千四百六十丈¶
　　　　　内外横港二段長六千一百五十五丈¶
　　　　　四竈港長三千六百六十丈¶
　　　　　鹽鐵塘二段長三千九百三十五丈¶
　　　　　都臺浦中段長二千九百八十七丈¶
　　　　　嚴茂塘長二千七百六十丈¶
　　　　　馬家浜二條長二千二百三十七丈¶
　　　　　新羅瀝長二百四十丈¶
<pb:KR2k0070_WYG_015-58a>¶
　　　　　二竈港長三千四百八十丈¶
　　　　　肇嘉浜城内河長五百三十一丈¶
　　　　　城外肇嘉浜長一百一十丈¶
　　　　　新港西門河長二千六百一十三丈¶
　　　　　沙洪河長一千五百七十七丈五尺¶
　　　　　莊家涇長二千三百四十丈¶
　　　　　東郭浦長七百八十丈¶
　　　　　西郭浦長一千二百九十二丈¶
<pb:KR2k0070_WYG_015-58b>¶
　　　　　都臺浦中流長三千八百三十五丈¶
　　　　　侯家浜長二百七十五丈¶
　　　　　八竈港長四千九百五十丈¶
　　　　　走馬塘長一千八百丈¶
　　　　　沙塗港長三百五十丈¶
　　　　支河溝洫十五條共長三萬三千五丈¶
　　　　橋梁四座¶
　　　　石閘一座¶
<pb:KR2k0070_WYG_015-59a>¶
　　　　　薛家浜石閘¶
　　　青浦縣¶
　　　　大河幹河¶
　　　　　吳淞江長九百丈¶
　　　　　大小山涇港長一千一百二丈¶
　　　　　顧浦長一百九十四丈¶
　　　　　浦江長七百三十丈¶
　　　　　城濠長一百八十二丈四尺¶
<pb:KR2k0070_WYG_015-59b>¶
　　　　　尤秀涇長五千九百八十二丈¶
　　　　　孔宅涇長一千二百丈¶
　　　　　横塘河長七百三十七丈五尺¶
　　　　　蟠龍塘長三千九百四十八丈三尺¶
　　　　　横泖長一千八百九十三丈¶
　　　　　澱山湖口長九十六丈¶
　　　　支河三十三條共長一萬七千二百一十五¶
　　　　　丈七尺¶
<pb:KR2k0070_WYG_015-60a>¶
　　　　圩岸五百六十九條共長三十七萬八百一¶
　　　　　十一丈五尺¶
　　常州府¶
　　　武進縣¶
　　　　大河¶
　　　　　孟瀆河長七千四百九十丈¶
　　　　　白鶴溪河長二千八十九丈¶
　　　　　太平河長二千二百一十丈¶
<pb:KR2k0070_WYG_015-60b>¶
　　　　　舜河二段共長二千七百三丈¶
　　　　　東倉運河長一千八十丈¶
　　　　　奔牛閘旁運河二段共長一百三十五丈¶
　　　　　　五尺¶
　　　　　青絲港長三百二十丈¶
　　　　　錢塘河長一千三十丈¶
　　　　　興隆河長一千二百五十丈¶
　　　　　横溝河長七百一十六丈¶
<pb:KR2k0070_WYG_015-61a>¶
　　　　　吳涇長一千二百丈¶
　　　　　徐洪港長一千五百七十丈¶
　　　　　漕溝支河長三千二百丈¶
　　　　　安寜河長三千七百八十八丈¶
　　　　　延夀河長一千九百五十丈¶
　　　　　剩銀河長二千四百八十一丈¶
　　　　　養濟河長一千六百丈¶
　　　　　通濟河長一千六百丈¶
<pb:KR2k0070_WYG_015-61b>¶
　　　　　利大河長三千七百丈¶
　　　　　小深河長二千七十丈¶
　　　　　塘口河長一千九百五十四丈¶
　　　　　西河洞河長九百七十七丈¶
　　　　　北洞子河長一百丈¶
　　　　　北順塘河長一千九百二十丈¶
　　　　　老鸛觜河長八百五十丈¶
　　　　支河溝洫池塘五百三十二條共長九萬三¶
<pb:KR2k0070_WYG_015-62a>¶
　　　　　千四百四十四丈一尺¶
　　　　官塘圩岸二百八十八條共長一十六萬四¶
　　　　　千七百一十丈六尺¶
　　　　閘八座¶
　　　　　奔牛萬縁橋石閘一座¶
　　　　　甘家壩石閘一座¶
　　　　　奔牛石閘一座¶
　　　　　梅思壩石閘一座¶
<pb:KR2k0070_WYG_015-62b>¶
　　　　　雙廟壩石閘一座¶
　　　　　大運河木閘一座¶
　　　　　黄天蕩蘆埠港沈河口石閘二座¶
　　　　橋梁十一座¶
　　　無錫縣¶
　　　　大河¶
　　　　　南門弔橋運河長七百五十丈¶
　　　　　大市橋河長一百七十丈¶
<pb:KR2k0070_WYG_015-63a>¶
　　　　　察亭河長二百五十丈¶
　　　　　廟蕩河長三百丈¶
　　　　　南塘河長一千五丈¶
　　　　　城市河長一千五十丈¶
　　　　　嚴埭河長一千三百丈¶
　　　　　花渡河長七百丈¶
　　　　　石灰橋河長二百五十丈¶
　　　　　李富涇河長五百五十丈¶
<pb:KR2k0070_WYG_015-63b>¶
　　　　支河三十九條共長二萬一千九百七十六¶
　　　　　丈¶
　　　　官塘圩岸三百六十六條共長七萬五千九¶
　　　　　百四十一丈九尺有竒¶
　　　　閘壩九座¶
　　　　　五牧運河木閘一座¶
　　　　　爛港壩長一十三丈¶
　　　　　鴻塘尖壩長一十丈¶
<pb:KR2k0070_WYG_015-64a>¶
　　　　　金城港壩長一十丈¶
　　　　　西葑壩長一十丈¶
　　　　　楚家壩長八丈¶
　　　　　徐瀆壩長二十三丈¶
　　　　　東壩長二十四丈五尺¶
　　　　　余瀆壩長九丈¶
　　　　橋梁二十四座¶
　　　江隂縣¶
<pb:KR2k0070_WYG_015-64b>¶
　　　　大河幹河¶
　　　　　舜河長一千九百三十二丈五尺有竒¶
　　　　　利港長四千三百二十丈¶
　　　　　青暘運河長三千七百五十丈¶
　　　　　順塘河長二千一十五丈¶
　　　　　九里河長一千三百四十九丈¶
　　　　　北横河長六百丈¶
　　　　　山塘河長一千九百五十六丈¶
<pb:KR2k0070_WYG_015-65a>¶
　　　　　東雷溝二段長九百六十丈¶
　　　　　西雷溝二段長一千三百六十丈¶
　　　　　桃花港長五千九百五十五丈¶
　　　　　蘆埠港長二千七百八十二丈¶
　　　　支河八十九條共長三萬四千四百四十三¶
　　　　　丈¶
　　　　圩岸一百六十二條共長六萬二千五百五¶
　　　　　十七丈六尺¶
<pb:KR2k0070_WYG_015-65b>¶
　　　　橋梁一十七座¶
　　　　閘六座¶
　　　　　黄田閘一座¶
　　　　　蔡涇閘一座¶
　　　　　新涇閘一座¶
　　　　　南北東三門外三淺閘¶
　　　宜興縣¶
　　　　大河¶
<pb:KR2k0070_WYG_015-66a>¶
　　　　　西氿閃溪裏河長二千四百一十四丈五¶
　　　　　　尺¶
　　　　支河溝洫一百五條共長九千八百九十二¶
　　　　　丈八尺¶
　　　　圩岸一千五百七十三條共長一十六萬一¶
　　　　　千一百四十六丈五尺¶
　　　　橋梁十座¶
　　　　壩閘一座¶
<pb:KR2k0070_WYG_015-66b>¶
　　　　　蔣敏公圩濠口壩閘¶
　　　靖江縣¶
　　　　幹河¶
　　　　　瀾港河長一千五百五十一丈¶
　　　　　孤山港河長一千五百七十丈¶
　　　　支河一百七條共長四萬六千六百一十四¶
　　　　　丈¶
　　　　圩岸一百七條共長一萬二千七百丈七尺¶
<pb:KR2k0070_WYG_015-67a>¶
　　　　橋梁一座¶
　　鎮江府¶
　　　丹徒縣¶
　　　　大河¶
　　　　　運河凡四濬共長一萬七千二百六十五¶
　　　　　　丈七尺¶
　　　　　黄堰河凡三濬共長二千八百二十五丈¶
　　　　　鐵猫長一千二百二十丈¶
<pb:KR2k0070_WYG_015-67b>¶
　　　　　穿城大河長一千二百五十丈¶
　　　　支河溝洫一百二十條共長四萬九千三百¶
　　　　　三十七丈七尺¶
　　　　官塘圩岸五十一條共長二萬一千八百四¶
　　　　　十六丈¶
　　　　閘壩七座¶
　　　　　南閘一座¶
　　　　　京口閘一座¶
<pb:KR2k0070_WYG_015-68a>¶
　　　　　丹徒鎮木閘二座¶
　　　　　新港閘一座¶
　　　　　新豐鎮木閘一座¶
　　　　　陳免壩一座¶
　　　　橋梁二座¶
　　　丹陽縣¶
　　　　大河¶
　　　　　運河凡四濬共長一萬二千六百八十七¶
<pb:KR2k0070_WYG_015-68b>¶
　　　　　　丈五尺¶
　　　　　白鶴溪凡二濬共長一萬四千四百五十¶
　　　　　　五丈¶
　　　　　吕瀆河長二千六十丈五尺¶
　　　　支河溝塘三十一條共長二萬三千六百九¶
　　　　　十三丈¶
　　　　圩岸湖埂二十四條共長五千八百五十三¶
　　　　　丈¶
<pb:KR2k0070_WYG_015-69a>¶
　　　　閘九座¶
　　　　　永和門外橋閘一座¶
　　　　　西閘一座¶
　　　　　嘉山王家閘一座¶
　　　　　練湖䃮閘一座¶
　　　　　吕城北河閘一座¶
　　　　　吕城舊閘一座¶
　　　　　練湖三閘¶
<pb:KR2k0070_WYG_015-69b>¶
　　　　橋梁十四座¶
　　　金壇縣¶
　　　　大河¶
　　　　　運河凡三濬計長五十七里六千二百八¶
　　　　　　十丈¶
　　　　　䕃風河長二十八里¶
　　　　支河三條共長一百八十里九百六十丈¶
　　　　溝塘四十一條共長七千八十九丈¶
<pb:KR2k0070_WYG_015-70a>¶
　　　　圩岸一百四十四條共長九萬六千九十七¶
　　　　　丈二尺¶
　　　　閘七座¶
　　　　　低莊閘一座¶
　　　　　小墟閘一座¶
　　　　　横塘閘一座¶
　　　　　建昌圩石閘一座¶
　　　　　七里橋閘一座¶
<pb:KR2k0070_WYG_015-70b>¶
　　　　　前闗岸閘一座¶
　　　　　大蕩石閘一座¶
　　　　橋梁二座¶
　¶
　¶
　¶
　¶
　三吳水考卷十五¶
