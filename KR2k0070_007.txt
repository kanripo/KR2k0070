# -*- mode: mandoku-view; -*-
#+TITLE: 三吳水考
#+DATE: 2015-08-24 22:43:58.856993
#+PROPERTY: ID KR2k0070
#+PROPERTY: BASEEDITION WYG    
#+PROPERTY: JUAN 卷七
<pb:KR2k0070_WYG_007-1a>¶
欽定四庫全書¶
　三吳水考卷七¶
　　　　　　　　　　　明張内藴周大韶撰¶
　水官考(小序/)¶
　　水之有官專治水之責也以水名官以官治水將¶
　　平成之績是賴非以備員也是故六卿分職厥有¶
　　司空諸曹率屬亦置都水在外則有水利臬大夫¶
　　郡司馬朝廷每修水利輒遣公卿大臣徃督其事¶
<pb:KR2k0070_WYG_007-1b>¶
　　而以百執事佐之近復命憲臣以璽書行事諸所¶
　　建白重且鉅者奏請於上其餘一切皆得從便宜¶
　　彈壓諸司諸司有不率不力者皆得論刺之其事¶
　　權良重必也憲修政舉事乃奏功奠我元元福利¶
　　社稷用光史册以告來世斯其無負於任使乎朝¶
　　廷設官各有專責故吏治不清則問太宰户口不¶
　　蕃則問司農典禮多缺則問秩宗戎事失戒則問¶
　　司馬刑獄匪平則問司㓂地利未盡則問司空憲¶
<pb:KR2k0070_WYG_007-2a>¶
　　法罕飭則問執法小民靡寧則問司牧邉鄙多警¶
　　則問疆吏水利湮廢則問水官此朝廷之所以使¶
　　天下於指臂而坐䇿四海者也作水官考¶
　　宰臣¶
虞　　禹　　洪水横流下民昏墊舜命禹爲司空疏¶
　　　　　　九河距九川導三江定震澤¶
吳　　伍員　呉相國開蘇州胥口塘柳胥港洩太湖¶
　　　　　　積水開溧陽銀林河以通伐楚餉道¶
<pb:KR2k0070_WYG_007-2b>¶
越　　范蠡　越相國開蘇州蠡口塘常州蠡湖及東¶
　　　　　　蠡河西蠡河¶
楚　　黄歇　楚相國開松江之黄浦常州之申港黄¶
　　　　　　田港後人因以名河¶
元　　禿魯　工部尚書至正元年濬松江南北俞塘¶
　　　　　　盤龍塘鹽鐡塘二年修捍海塘¶
　　部䑓¶
明　　夏原吉永樂二年江南大水命户部尚書夏原¶
<pb:KR2k0070_WYG_007-3a>¶
　　　　　　吉疏治濬崑山夏駕新洋二浦嘉定之¶
　　　　　　顧浦引吳淞江水由劉家河入海濬常¶
　　　　　　熟白茆塘引東北諸水入楊子江濬上¶
　　　　　　海之范家浜南接黄浦北合吳淞江亦¶
　　　　　　入於海¶
　　　李充嗣工部尚書正德十六年治水吳中是時¶
　　　　　　郎中林文沛顔如環從行濬吳淞江白¶
　　　　　　茆港及蘇松常嘉湖各屬河道¶
<pb:KR2k0070_WYG_007-3b>¶
　　　周忱　工部侍郎正統中濬吳淞江濬黄浦修¶
　　　　　　田圍及吳江湖隄築杭州塘修金山獨¶
　　　　　　𣗳營及劉家港口諸河¶
　　　李敏　巡撫工部侍郎景泰五年治水濬青墩¶
　　　　　　浦横瀝塘以通白茆濬三堰引水通鮎¶
　　　　　　魚口仍去海口壅塞¶
　　　徐貫　工部侍郎𢎞治八年濬吳淞江白茆港¶
　　　　　　斜堰七浦塘鹽鐡塘及吳江長橋水竇¶
<pb:KR2k0070_WYG_007-4a>¶
　　　　　　以洩太湖之水¶
　　　徐栻　兵部侍郎浙江巡撫都御史萬厯三年¶
　　　　　　五月三十日夜海潮氾溢衝坍海塘西¶
　　　　　　自秦駐山東至白馬廟延袤一十八里¶
　　　　　　漂流廬舎溺死人口無&KR0312;先該前右副¶
　　　　　　都御史謝鵬舉題請修築五年該兵部¶
　　　　　　右侍郎都察院右僉都御史徐栻接管¶
　　　　　　築完海塘二千六百餘丈用銀一十二¶
<pb:KR2k0070_WYG_007-4b>¶
　　　　　　萬八百七十五兩有竒塘成海潮不復¶
　　　　　　爲患¶
　　　俞士吉僉都御史永樂中命齎水利集賜原吉¶
　　　　　　佐原吉講求水利¶
　　　崔恭　巡撫都御史天順三年濬吳淞江蒲匯¶
　　　　　　塘曹家港六磊塘烏泥涇沙岡塘竹岡¶
　　　　　　塘諸水入於黄浦¶
　　　畢亨　巡撫都御史成化八年築捍海塘疏濬¶
<pb:KR2k0070_WYG_007-5a>¶
　　　　　　河渠¶
　　　王恕　巡撫都御史濬宜興便民河¶
　　　何鑑　巡撫都御史與徐侍郎貫同治水¶
　　　彭禮　巡撫都御史𢎞治十二年濬太倉湖川¶
　　　　　　塘¶
　　　俞諫　巡撫都御史正德六年治水濬宜興諸¶
　　　　　　瀆濬江隂利港新溝九里河¶
　　　許廷光浙江都御史正德十四年奏請興修水¶
<pb:KR2k0070_WYG_007-5b>¶
　　　　　　利自後差李尚書¶
　　　歐陽必進都御史嘉靖二十六年濬七浦塘¶
　　　翁大立巡撫都御史嘉靖三十八年奏請興修¶
　　　　　　水利¶
　　　林潤　巡撫都御史隆慶二年濬白茆塘題請¶
　　　　　　丈均松江府田糧民免虛賠之害¶
　　　海瑞　巡撫都御史隆慶三年再濬白茆塘置¶
　　　　　　閘濬吳淞江東段八十餘里欲并濬吳¶
<pb:KR2k0070_WYG_007-6a>¶
　　　　　　淞江中段及吳江太湖諸口功未畢代¶
　　　　　　去時論惜之¶
　　寺卿¶
宋　　徐確　宗正使崇寧元年開淞江自封家渡古¶
　　　　　　江口至大通浦直徹海口七十四里水¶
　　　　　　道遂通¶
　　　周環　大理丞紹興二十四年開福山港白茆¶
　　　　　　塘¶
<pb:KR2k0070_WYG_007-6b>¶
明　　袁復　太常少卿永樂中輔夏原吉治水¶
　　　趙居仁右通政永樂三年修嘉興海塘四年濬¶
　　　　　　孟瀆¶
　　　凌信　尚寳少卿天順中請濬鎮江漕河作閘¶
　　臺臣¶
晉　　張闓　晉陵内史大興四年創置新豐等湖¶
宋　　雍元直校文編校熈寧八年命治浙西河渠¶
　　　沈括　檢正中書刑房公事熈寧六年相度兩¶
<pb:KR2k0070_WYG_007-7a>¶
　　　　　　浙水利¶
　　　許光凝中書舎人大觀中開吳淞江置十二牐¶
　　　任古　監察御史紹興二十四年按視興修水¶
　　　　　　利¶
　　　李結　監進奏院隆興元年獻治田三議當時¶
　　　　　　推行之¶
明　　鄭銘　巡按御史成化八年築捍海塘¶
　　　謝琛　巡按御史正德五年題請開濬吳淞江¶
<pb:KR2k0070_WYG_007-7b>¶
　　　馬祿　巡按御史正德十五年題請開濬白茆¶
　　　　　　港¶
　　　吕光洵巡按御史嘉靖二十三年興修水利著¶
　　　　　　水利圖考¶
　　　劉曰睿巡按御史隆慶五年興修水利開墾荒¶
　　　　　　田題請三年五年起科則例輕徭薄稅¶
　　　　　　以勸招徠所在貧民爭先告墾¶
　　　郭思極巡按御史萬厯五年題請復丹陽練湖¶
<pb:KR2k0070_WYG_007-8a>¶
　　　　　　積水備運開孟瀆河以通南北官民船¶
　　　　　　隻¶
　　　林應訓南京廣東道監察御史萬厯五年奉命¶
　　　　　　治水吳中先是科臣上言蘇松水利乆¶
　　　　　　湮特請憲臣督理比至吳中沿洄諸境¶
　　　　　　相度形便廣集衆思㢘知溢水爲災由¶
　　　　　　於上源未節三江並行而未分也於是¶
　　　　　　首復練湖増置涵閘以資運道次治呉¶
<pb:KR2k0070_WYG_007-8b>¶
　　　　　　淞壅塞四十餘里决去吳江灘漲數十¶
　　　　　　處使太湖積水直注吳淞濬松之山涇¶
　　　　　　等港秀州官紹鹽鐡蒲滙六磊等塘洩¶
　　　　　　澱泖諸湖之水於黄浦濬蘇之吳塘顧¶
　　　　　　浦戚虞涇南北横瀝等處决崑嘉太倉¶
　　　　　　諸水於劉河復濬七浦楊林等塘使陽¶
　　　　　　城巴城諸湖之水徑入於海濬白茆福¶
　　　　　　山三丈諸浦九里青𤾉山塘雷溝等河¶
<pb:KR2k0070_WYG_007-9a>¶
　　　　　　使昆尚承湖毘陵晉陵諸水徑入於江¶
　　　　　　又於上源濬白鶴溪荆城港西氿裏河¶
　　　　　　洩長蕩荆溪諸水入於運河濬武進之¶
　　　　　　孟瀆丹陽之九曲河丹徒之鐡猫港洩¶
　　　　　　潤州上流之水並入於江以節太湖東¶
　　　　　　來之源源流各得其所然後於千墩浦¶
　　　　　　南濬澱山湖口使湖水通徹入於吳淞¶
　　　　　　又慮江水外逸乃於夏駕及漫水港口¶
<pb:KR2k0070_WYG_007-9b>¶
　　　　　　各建石閘一座内節江流外捍渾潮以¶
　　　　　　固吳淞又設爲治田六事刋布民間督¶
　　　　　　令髙鄉浚溝洫以備旱低鄉築圩岸以¶
　　　　　　備澇由是吳東諸郡民稱利云當是時¶
　　　　　　積廢既乆財力兩詘實由經度厝注以¶
　　　　　　身先之又賴兩臺和𠂻協成役取諸召¶
　　　　　　募費給於贖鍰地值故役興而民不勞¶
　　　　　　功成而官不費如此云¶
<pb:KR2k0070_WYG_007-10a>¶
　　藩臣¶
宋　　郟亶　廣東安撫機宜文字上書陳言水利熈¶
　　　　　　寧五年以亶為司農寺丞提舉兩浙水¶
　　　　　　利所著有水利書行於世¶
元　　旭萬傑行省中書右丞泰定中奏復都水庸田¶
　　　　　　使司興修水利¶
　　　欽察台江浙行省中書左丞相至正初上言浙¶
　　　　　　西水利¶
<pb:KR2k0070_WYG_007-10b>¶
明　　閻察　浙江布政司恭議重築海鹽縣捍海塘¶
　　　謝輔　浙江叅政正統九年築捍海新塘與陳¶
　　　　　　永協心殫力並著勞績¶
　　　何宜　浙江恭政有治田水利䇿畧¶
　　　邢簡　恭政治水吳中¶
　　　王叔杲兵備恭政萬厯二年任是時水利積廢¶
　　　　　　公獨究心於此講求累嵗萬厯五年時¶
　　　　　　本院奉勅按視吳中水利公矢謀殫慮¶
<pb:KR2k0070_WYG_007-11a>¶
　　　　　　開孟瀆復練湖具有端緒開江之役方¶
　　　　　　將舉行而聞調囘籍未見其成頻行捐¶
　　　　　　輸本道項下贓贖銀五千九百餘兩然¶
　　　　　　則身雖去而於河工盖亦未爲無助云¶
　　臬臣¶
唐　　韓臯　元和初爲觀察使開常熟塘¶
明　　鄭元韶督糧僉事隆慶三年均松江府田糧濬¶
　　　　　　三陽河¶
<pb:KR2k0070_WYG_007-11b>¶
　　　陳永　浙江僉事¶
　　　吳㻞　浙江僉事成化八年築捍海塘¶
　　　趙銘　僉事治水吳中¶
　　　伍性　浙江僉事𢎞治元年濬吳淞江中段四¶
　　　　　　十餘里及顧會趙屯都臺等浦蒲匯新¶
　　　　　　涇楊林等塘并海鹽陶涇塘濬宜興湯¶
　　　　　　溪葛溪又議開吳江長橋淤土以洩湖¶
　　　　　　流工未畢代去¶
<pb:KR2k0070_WYG_007-12a>¶
　　　熊允懋僉事嘉靖元年帶管蘇松水利¶
　　　蔡乾　僉事嘉靖四年帶管蘇松水利濬蘇州¶
　　　　　　市河濬吳縣興福塘崑山黄昌涇上杜¶
　　　　　　塘注浦道褐浦常熟三丈浦横瀝塘嘉¶
　　　　　　定練祁趙涇北横&KR0267;桃樹浦虬江木瀆¶
　　　　　　港舊江界河南鹽鐡雙塘河江隂脫水¶
　　　　　　港馮涇白蕩河應天河泥塘河蔡港黄¶
　　　　　　田港上海張家浜陳村塘馬家浜舊江¶
<pb:KR2k0070_WYG_007-12b>¶
　　　　　　青龍江并修黄田閘¶
　　　馮叔吉兵備按察使萬厯六年任是時濬吳淞¶
　　　　　　江濬吳江之吳家港長橋灘龎山湖口¶
　　　　　　及松江秀州塘蒲匯塘太倉七浦塘常¶
　　　　　　熟白茆港皆矢謀率屬勞勩爲多¶
　　　李頥　兵備副使萬厯八年任督修各屬圩岸¶
　　　　　　處置銀糓賑濟荒民¶
　　運司¶
<pb:KR2k0070_WYG_007-13a>¶
唐　　劉晏　永泰中爲轉運使開練湖¶
宋　　張綸　天禧中爲江淮發運使疏五湖導太湖¶
　　　　　　入海¶
　　　徐奭　天聖中爲轉運使治水自市涇以北赤¶
　　　　　　門以南築石堤九十里濬積潦自吳江¶
　　　　　　東赴海復良田數千頃¶
　　　趙賀　江淮發運使董治太湖外塘濬積潦與¶
　　　　　　徐奭同事同功¶
<pb:KR2k0070_WYG_007-13b>¶
　　　葉清臣轉運使寳元初開盤龍塘等滙濬滬瀆¶
　　　　　　等江民賴其利¶
　　　鄭向　轉運副使疏潤州蒜山漕渠抵於江人¶
　　　　　　便利之¶
　　　沈立　轉運使嘉祐初開顧會浦¶
　　　王純臣轉運使嘉祐五年令蘇湖常秀修作田¶
　　　　　　塍位位相接以禦風濤定勸課爲殿最¶
　　　　　　當時推行之¶
<pb:KR2k0070_WYG_007-14a>¶
　　　李復圭轉運使大修至和塘開白鶴滙民免水¶
　　　　　　患¶
　　　毛漸　轉運副使紹聖中開無錫芙蓉湖武進¶
　　　　　　疏廟堂港常熟疏梅李塘入楊子江崑¶
　　　　　　山開七鴉港下張浦入海又開華亭之¶
　　　　　　新涇大盈等浦東南濬柘湖新涇下金¶
　　　　　　山小官浦皆入於海¶
　　　陳仲芳發運司屬官相度蘇州積水¶
<pb:KR2k0070_WYG_007-14b>¶
　　　向子諲兩浙轉運使紹興七年置呂城石䃮及¶
　　　　　　夾岡二斗門¶
　　　趙子潚轉運使紹興二十八年計料開江¶
　　　陳彌作兩浙轉運判官隆興二年請先開十浦¶
　　　　　　合開圍田一十三處又請招置闕額開¶
　　　　　　江兵卒¶
　　　姜詵　轉運副使開松江通波塘置張涇堰閘¶
　　　　　　又奏開常熟黄泗浦崔浦許浦白茆浦¶
<pb:KR2k0070_WYG_007-15a>¶
　　　陳峴　兩浙轉運判官開濬常州江隂諸川港¶
　　　魏峻　發運使淳熈六年疏至和塘¶
　　部屬¶
宋　　楊及　乾興初爲職方員外郎催督蘇湖秀疏¶
　　　　　　導壅閼¶
　　　卲光　左朝奉郎元祐六年導决太湖積水¶
明　　姚文灝工部主事𢎞治九年開七鴉港築沙湖¶
　　　　　　堤奏設導河夫役¶
<pb:KR2k0070_WYG_007-15b>¶
　　　祝萃　工部主事𢎞治中命徐侍郎貫治水萃¶
　　　　　　從行贊理¶
　　　傅潮　工部郎中𢎞治十年治水吳中濬黄渡¶
　　　　　　等浦湖川等塘¶
　　　臧麟　工部郎中𢎞治十四年濬莊前港并丁¶
　　　　　　山瀆盛瀆鴉瀆¶
　　　林文沛工部郎中正徳十六年從尚書李充嗣¶
　　　　　　治水開白茆塘及昆城陽城尚湖諸口¶
<pb:KR2k0070_WYG_007-16a>¶
　　　　　　皆白茆之上源也并開蘇松常鎮各縣¶
　　　　　　諸河道修海鹽塘¶
　　　顔如環工部郎中亦從尚書李充嗣治水開吳¶
　　　　　　淞江并湖州大錢小梅二港沿湖七十¶
　　　　　　二漊以導太湖之上源開趙屯大盈道¶
　　　　　　褐等浦以通淞江之上源¶
　　　朱衮　工部郎中嘉靖九年奉命治水吳中¶
　　武職¶
<pb:KR2k0070_WYG_007-16b>¶
晉　　郗鍳　恭軍永和六年按視蘇湖積水¶
宋　　戚世明淳熈元年開許浦¶
　　　馮湛　水軍統制淳熈二年濬許浦¶
　　　錢良臣總領重修練湖横壩及諸斗門¶
　　水部¶
宋　　單諤　宜興進士上書言水利常平使者調蘇¶
　　　　　　常秀之民濬青龍等江¶
　　　鮑朝懋崇寧元年置提舉澳牐司於蘇州以知¶
<pb:KR2k0070_WYG_007-17a>¶
　　　　　　崑山鮑朝懋提舉管幹¶
　　　趙霖　提舉常平使宣和二年開常州五十八¶
　　　　　　瀆措置華亭泖湖圍田¶
　　　薛元鼎提舉常平淳熈元年相視太湖沿流利¶
　　　　　　害開茜涇七鴉下張白茆等浦及運河¶
　　　羅㸃　提舉浙西常平淳熈十三年奏治澱山¶
　　　　　　湖沿湖灘占復諸良田¶
　　　詹體仁提舉常平淳熈十五年開河置斗門爲¶
<pb:KR2k0070_WYG_007-17b>¶
　　　　　　旱潦備¶
元　　任仁發都水監大徳間濬吳淞江泰定初復濬¶
　　　　　　淞江舊江二道并松江平江通海河道¶
　　　　　　築海寧縣捍海塘¶
　　　李都水至大初督治圍田¶
　　　張仲仁都水少監¶
　　刺史¶
吳　　陳勲　赤烏八年使檢尉陳勲發兵三萬鑿破¶
<pb:KR2k0070_WYG_007-18a>¶
　　　　　　岡瀆¶
宋　　劉濬　始興王揚州刺史元嘉二十二年濬吳¶
　　　　　　淞江滬瀆又欲從武康紵溪穿渠浛直¶
　　　　　　出海口¶
梁　　王奕　交州刺史漕大瀆以洩浙江¶
唐　　韋損　永泰初為刺史開練河¶
　　　丁頔　貞元中刺蘇湖繕完隄防疏鑿&KR0373;澮列¶
　　　　　　樹以表道决水以溉田¶
<pb:KR2k0070_WYG_007-18b>¶
　　　李素　元和初刺蘇州開常熟塘因名元和塘¶
　　　范𫝊正元和中開平望湖及長興之西湖¶
　　　王仲舒元和五年治蘇堤淞江為路¶
　　　孟簡　元和中開無錫之泰伯瀆并常州之孟¶
　　　　　　瀆¶
　　郡守¶
晉　　沈嘉　呉興太守開荻塘¶
　　　謝安　建元中築塘人因名謝公塘¶
<pb:KR2k0070_WYG_007-19a>¶
宋　　范仲淹景祐初守鄉郡上書宰臣言水利親厯¶
　　　　　　海口開濬五湖及茜涇下張等浦使太¶
　　　　　　湖水東南入吳淞江東北入於海¶
　　　許恢　慶厯二年知常州府濬申港澡港戚墅¶
　　　　　　港等處¶
　　　李餘慶慶厯三年知常州府濬顧塘河益引惠¶
　　　　　　明河水注之漕渠濬常州市河及金涇¶
　　　　　　鶴瀆等浦¶
<pb:KR2k0070_WYG_007-19b>¶
　　　陳襄　嘉祐四年知常州府以太湖積水横遏¶
　　　　　　運河爲民田患立法濬之導水入江其¶
　　　　　　患乃息¶
　　　蔡抗　嘉祐六年知平江府行縣按氷立法疏¶
　　　　　　治¶
　　　林希　元祐六年知杭州府上言導决太湖積¶
　　　　　　水¶
　　　王囘　紹興四年知湖州府濬沿湖七十二漊¶
<pb:KR2k0070_WYG_007-20a>¶
　　　　　　導水入太湖¶
　　　蔣燦　紹興二十八年知平江府計料開江請¶
　　　　　　復招補開江兵卒¶
　　　陳正同紹興二十九年上言水利請禁占射圍¶
　　　　　　田¶
　　　沈度　乾道二年知平江府開許浦白茆浦崔¶
　　　　　　浦黄泗浦奚浦茜涇七鴉下張沙握凡¶
　　　　　　十浦請招置開江兵卒¶
<pb:KR2k0070_WYG_007-20b>¶
　　　蔡洸　乾道六年知潤州濬河自丹陽至夾岡¶
　　　丘崈　乾道七年知秀州府修華亭沿海一十¶
　　　　　　八堰¶
　　　宗貺　乾道七年知潤州府濬河自利渉門至¶
　　　　　　江口¶
　　　張津　淳熈二年知潤州府濬京口河¶
　　　林寔　淳熈十三年知常州府濬後河¶
　　　史能之¶
<pb:KR2k0070_WYG_007-21a>¶
　　　林祖洽皆常州守並濬後河¶
　　　陳君仁淳熈二年知潤州府置黄水䃮¶
　　　萬鍾　慶元四年知潤州府濬城市河越十六¶
　　　　　　年郡守史彌堅復疏潔之¶
　　　邢燾　嘉定中知常州府濬九里河¶
　　　丘彦橚嘉定十年知平江府丘彦橚開錦㠶涇¶
　　　　　　以通運道¶
　　　吳潚　嘉定五年知平江府修吳江石塘橋梁¶
<pb:KR2k0070_WYG_007-21b>¶
　　　柯元夀淳祐二年知潤州修復練湖復置閘¶
　　　趙溍　咸淳六年知潤州府改作程公上下二¶
　　　　　　壩¶
明　　孫用　洪武七年知常州府濬申港¶
　　　劉辰　洪武三十四年知鎮江府重濬練湖¶
　　　黄懋　正統九年知嘉興府築海鹽新塘¶
　　　汪滸　景泰五年知蘇州府濬白茆塘¶
　　　葉冕　景泰間知松江府築澱山湖堤¶
<pb:KR2k0070_WYG_007-22a>¶
　　　白行中成化八年知松江府築捍海塘¶
　　　丘霽　成化十年知蘇州府開吳淞江¶
　　　史簡　𢎞治八年知蘇州府開濬吳淞江白茆¶
　　　　　　港七浦塘¶
　　　徐讚　蘇州府知府正徳十六年開白茆港¶
　　　孔輔　松江府知府督濬吳淞江¶
　　　李充實萬厯五年知蘇州府協同同知王事聖¶
　　　　　　劉琨濬吳淞江長橋南北灘吳塘顧浦¶
<pb:KR2k0070_WYG_007-22b>¶
　　　　　　七浦塘楊林塘湖川塘白茆塘許浦三¶
　　　　　　丈浦福山塘等處¶
　　　朱文科萬厯八年知蘇州府協同同知王事聖¶
　　　　　　孫成泰修築各州縣田圩并四門官塘¶
　　　　　　開濬虬江奚浦等處¶
　　　賈待問萬厯五年知松江府協同通判蔣守成¶
　　　　　　推官范守己濬吳淞江秀州塘官紹塘¶
　　　　　　鹽鐡塘蒲匯塘都臺浦山涇港等處¶
<pb:KR2k0070_WYG_007-23a>¶
　　　閻邦寧萬厯七年知松江府濬盤龍塘横塘横¶
　　　　　　泖等處督修各屬田圍¶
　　　穆煒　萬厯五年由比部尚書郎知常州府開¶
　　　　　　濬孟河置閘蓄防以通漕溉號爲天關¶
　　　　　　又開宜興西氿城南運河東倉水道修¶
　　　　　　復芙蓉湖黄天蕩雷家湖諸堤各綿亘¶
　　　　　　數百里溉圩田四萬四千餘畝惟時比¶
　　　　　　嵗病旱阻淺運舟又請築閉運河支渠¶
<pb:KR2k0070_WYG_007-23b>¶
　　　　　　置木閘蓄水舟運通利修弊起廢課士¶
　　　　　　訓民善政甚多¶
　　　張純　萬厯五年知鎮江府率通判(闕/)　　修¶
　　　　　　復練湖闢侵占改函管増置石䃮石閘¶
　　　　　　蓄水灌漕¶
　　　鍾庚陽萬厯七年知鎮江府率通判楊棟濬九¶
　　　　　　曲河鐡猫港甘露港等處築傍江田堤¶
　　郡貳¶
<pb:KR2k0070_WYG_007-24a>¶
宋　　張去惑景祐間推平江與府官分捍水道¶
　　　李禹卿慶厯二年通判平江言淞江風濤多敗¶
　　　　　　漕舟遂築太湖堤五六十里又修荻塘¶
　　　曹永　紹興中判松江府開顧會浦¶
明¶
　　　傅愷¶
　　　楊憲　並松江府同知成化八年築海塘¶
　　　楊冠　嘉興府同知成化八年修海鹽塘¶
<pb:KR2k0070_WYG_007-24b>¶
　　　應能　蘇州府通判成化中奏請興修水利¶
　　　郝希顔松江府通判𢎞治七年濬吳淞江自㠶¶
　　　　　　歸口至分荘七十餘里¶
　　　原應宿松江府通判𢎞治十二年濬崧子浦¶
　　　陳暐　蘇州通判𢎞治十二年督濬湖川塘¶
　　　黄譜　太倉州判同陳暐濬湖川塘¶
　　　温應璧常州通判濬江隂利港新溝九里河¶
　　　韓士賢嘉興通判正徳七年與知縣辛九齡重¶
<pb:KR2k0070_WYG_007-25a>¶
　　　　　　築海塘¶
　　　徐乾　蘇州同知¶
　　　傅潮　通判並白茆督工¶
　　　萬奎　蘇州通判督濬昆承陽城尚湖諸口¶
　　　冷宗元蘇州同知¶
　　　孔賢　蘇州府通判督濬趙屯大盈道褐等浦¶
　　　王事聖蘇州府同知萬厯五年任專督水利濬¶
　　　　　　吳淞江四十餘里及吳江之吳家港長¶
<pb:KR2k0070_WYG_007-25b>¶
　　　　　　橋灘龎山湖口常熟之白茆港三丈浦¶
　　　　　　太倉之七浦塘楊林塘鹽鐡塘吳塘顧¶
　　　　　　浦崑山之大瓦浦赤涇夏駕浦嘉定之¶
　　　　　　張家浜南翔河湄浦等河隨事區畫各¶
　　　　　　中機宜故蘇之河工雖甚多而應之裕¶
　　　　　　如各底於績¶
　　　蔣守成松江府通判萬厯五年任專督水利濬¶
　　　　　　秀州塘官紹塘蒲滙塘大小山涇港都¶
<pb:KR2k0070_WYG_007-26a>¶
　　　　　　臺浦沙岡塘竹岡塘盤龍塘横瀝小淶¶
　　　　　　浦横塘横泖等處日夕在河經月不囘¶
　　　　　　衙舎其積筭土方稽查錢穀皆自磨勘¶
　　　　　　不假手於人事不狥情功必責實故積¶
　　　　　　奸巨蠧咸以爲不便云¶
　　　范守己松江府推官萬厯七年蔣通判解段匹¶
　　　　　　赴京承委帯管水利治績詳見賈知府¶
　　　　　　下¶
<pb:KR2k0070_WYG_007-26b>¶
　　　韓萃善常州府推官萬厯六年該府水利員缺¶
　　　　　　承委帯管水利濬青暘九里山塘等河¶
　　　　　　白鶴等溪及宜興西氿裏河¶
　　　楊棟　鎮江府通判萬厯七年任¶
　　　劉師召松江通判萬厯九十等年督濬奉賢黄¶
　　　　　　泥白龍百曲新港白蓮三林走馬虬江¶
　　　　　　等河修築澱泖濵湖黄浦等處圩岸及¶
　　　　　　秀州官塘修建蔣涇塘橋鍾賈柘澤宋¶
<pb:KR2k0070_WYG_007-27a>¶
　　　　　　家橋等處橋梁事舉政修民稱不擾焉¶
　　　萬輝　常州府通判萬厯八年任專督水利境¶
　　　　　　内運河如法開濬漕運賴焉并修無錫¶
　　　　　　江隂田圩髙厚百姓稱便¶
　　　孫成泰蘇州府同知萬厯九年任督修該管長¶
　　　　　　吳等縣塘圩溝洫髙厚深廣如法萬厯¶
　　　　　　十年七月十三日風變境内邉湖海處¶
　　　　　　田廬漂没甚衆竭力修復如故民稱頌¶
<pb:KR2k0070_WYG_007-27b>¶
　　　　　　焉¶
　　縣令¶
南唐　吕延貞丹陽令昇元中濬練湖作斗門以通灌¶
　　　　　　溉¶
宋　　錢貽範慶厯初知華亭縣開顧會浦¶
　　　范淇　慶厯二年知常熟縣濬金涇鶴瀆二浦¶
　　　楊璵　慶厯三年知武進縣濬孟瀆開江¶
　　　葛閎　皇祐中知武進縣疏導漕渠積水¶
<pb:KR2k0070_WYG_007-28a>¶
　　　韓正彦嘉祐六年知崑山縣修至和塘開白鶴¶
　　　　　　滙¶
　　　蘇京　紹聖中知丹陽縣重濬練湖易置斗門¶
　　　吳昉　重和中知崑山縣修至和塘¶
　　　郭京　紹興中知丹陽縣濬練湖易置斗門¶
　　　劉頴　淳熈元年知常熟縣濬許浦¶
　　　丁大聲慶元元年知武進縣濬後溪¶
　　　張宗濤嘉定中知江隂縣濬九里河¶
<pb:KR2k0070_WYG_007-28b>¶
　　　李桃　嘉定五年知吳江縣修石塘橋梁¶
　　　趙必棣景定三年知丹陽縣修練湖復故道¶
　　　胡恪　進士修三江五滙¶
明　　董復　洪武三十四年知丹陽濬練湖¶
　　　陳誼　正統六年知丹陽縣築練湖堤修斗門¶
　　　蔡寔　成化初知丹陽縣築練湖堤修斗門函¶
　　　　　　管¶
　　　樊瑾　成化五年知呉縣濬香山九曲河及胥¶
<pb:KR2k0070_WYG_007-29a>¶
　　　　　　口塘¶
　　　戴冕　華亭知縣¶
　　　王崈之上海知縣並督工築海塘¶
　　　雍泰　成化八年知吳縣鑿渠作堰瀦山泉以¶
　　　　　　溉山田市石築堤捍湖田以禦横潦¶
　　　袁道　成化九年知宜興縣濬便民河¶
　　　任良才𢎞治三年知江隂縣濬城濠¶
　　　王傳　𢎞治七年知江隂縣濬申港¶
<pb:KR2k0070_WYG_007-29b>¶
　　　張偉　𢎞治十一年知武進縣濬運河¶
　　　楊子器𢎞治十二年知常熟縣濬許浦梅李塘¶
　　　髙謙　𢎞治十二年知丹陽縣修濬練湖¶
　　　徐禎　𢎞治十五年知江隂縣修黄田閘¶
　　　黄霆　正徳七年知江隂縣濬九里河¶
　　　劉一中正徳七年知江隂縣宜興縣濬永安河¶
　　　　　　并百瀆¶
　　　辛九齡正徳七年知海鹽縣修海鹽塘¶
<pb:KR2k0070_WYG_007-30a>¶
　　　方豪　正徳七年知崑山縣上書俞都御史陳¶
　　　　　　建水利¶
　　　程達　萬厯六年知崑山縣濬呉淞江修築田¶
　　　　　　圍¶
　　　李堯民知長洲縣萬厯六年濬呉淞江¶
　　　劉懐恕知長洲縣萬厯七年任修田圩築齊門¶
　　　　　　婁門盤門及滸墅闗等處塘岸¶
　　　郝國章知吳縣督濬閶門運河催徴灘田地價¶
<pb:KR2k0070_WYG_007-30b>¶
　　　　　　以濟吳淞江等之用最爲勤敏¶
　　　傅光宅知吳縣萬厯八年任修田圩築楓橋滸¶
　　　　　　墅關等處塘岸¶
　　　留震臣知常熟縣萬厯間濬白茆塘福山塘梅¶
　　　　　　李塘許浦三丈浦等處¶
　　　梁宜生萬厯八年知常熟縣濬東西鹽鐡上横¶
　　　　　　&KR0377;東横瀝潼家報慈草鞋社涇等浜横¶
　　　　　　浦崔浦梅林李墓等塘又修府塘官岸¶
<pb:KR2k0070_WYG_007-31a>¶
　　　　　　爲丈五千三百有竒¶
　　　王一言知吳江縣萬厯間濬長橋南北灘吳家¶
　　　　　　港修長橋九里石塘¶
　　　徐元　知吳江縣萬厯八年任修田圩築平望¶
　　　　　　等處塘岸加濬長橋南灘縣丞屠菲協¶
　　　　　　力¶
　　　何懋官知崇明縣萬厯七年濬嚮沙中界河平¶
　　　　　　洋沙登舟沙長沙袁家沙竹箔沙等處¶
<pb:KR2k0070_WYG_007-31b>¶
　　　　　　河道¶
　　　楊東野知華亭縣萬厯八年任修田圩築黄浦¶
　　　　　　等處塘岸¶
　　　敖選　知上海縣率主簿李士龍濬蒲滙塘都¶
　　　　　　臺等浦新港等河¶
　　　鄧炳　知上海縣萬厯八年任濬走馬塘方浜¶
　　　　　　等處¶
　　　屠隆　萬厯七年知青浦縣是時境内連雨濵¶
<pb:KR2k0070_WYG_007-32a>¶
　　　　　　湖田圩崩塌幾盡民逃賦負隆至召民¶
　　　　　　墾田官給工費修築塍圩以障流潦比¶
　　　　　　年逋租逾年而復又受本院方畧指畫¶
　　　　　　開濬横塘横泖盤龍山涇諸塘渠洩泖¶
　　　　　　澱湖水境内賴之¶
　　　張守朴知無錫縣督率縣丞吳述濬察亭河廟¶
　　　　　　堂港等處築芙蓉湖田圍¶
　　　丁懋建知宜興縣萬厯六年承檄鑿西氿裏河¶
<pb:KR2k0070_WYG_007-32b>¶
　　　　　　濬烏嘴李山等瀆¶
　　　胡士鼇知江隂縣督率縣丞劉楷濬九里河山¶
　　　　　　塘河舜河青𤾉河雷溝等處¶
　　　楊廷相知丹徒縣督率水利縣丞濬九曲河鐡¶
　　　　　　猫港甘露港増築傍江田堤¶
　　　尹良任知丹陽縣督率縣丞劉秉彞修復練湖¶
　　　　　　濬九曲等河¶
　　　劉美　萬厯八年知金壇縣濬運河及䕃風徐¶
<pb:KR2k0070_WYG_007-33a>¶
　　　　　　村白橋下流堵荘下流諸河修築溝塘¶
　　　　　　圩岸甚衆¶
　　　孫一俊知武進縣莅任即修芙蓉湖濬皇里埠¶
　　　　　　湖萬厯九年十月大開運河自丹陽界¶
　　　　　　起白家橋止漕運得濟民更賴之¶
　　縣佐¶
宋　　丘與權崑山縣主簿至和二年開崑山塘因名¶
　　　　　　至和塘¶
<pb:KR2k0070_WYG_007-33b>¶
　　　郟喬　將仕郎即郟亶之子續著水利書亦有¶
　　　　　　建明¶
　　　郭三益元祐三年爲常熟縣丞督濬青龍江益¶
　　　　　　所部前期告辦¶
　　　王珏　鹽官丞紹興四年開華亭海塘河二百¶
　　　　　　餘里漕溉賴之¶
　　　韓隆胄武進丞紹興九年濬常州運河¶
　　　秦應剛武進尉紹興九年同濬運河¶
<pb:KR2k0070_WYG_007-34a>¶
　　　馬榮祖丹陽尉嘉定元年修築練湖¶
明　　李延珏萬厯六年宜興丞濬百瀆等河効力甚¶
　　　　　　多¶
　　　李三省萬厯六年為吳江尉督濬長橋灘白茆¶
　　　　　　塘¶
　　　李士龍上海尉萬厯六年督濬蒲滙塘新港都¶
　　　　　　臺周浦鹽鐵馬家北竹黄家嚴懋等塘¶
　　　　　　渠¶
<pb:KR2k0070_WYG_007-34b>¶
　　　郭之藩武進丞萬厯六年督濬孟瀆白鶴舜河¶
　　　　　　太平等河勞勩爲多又督修芙蓉田圍¶
　　　李應春崑山丞督濬呉淞江夏駕大瓦二浦¶
　　　吳述　無錫丞督濬察亭廟堂港及芙蓉圍¶
　　　屠菲　呉江丞督濬長橋南灘築平望諸處塘¶
　　　　　　岸并修田圩¶
　　　李汝龍華亭縣尉萬厯七年任修築官塘浦埂¶
　　　　　　海塘泖湖等處圩岸開浚沙竹岡奉賢¶
<pb:KR2k0070_WYG_007-35a>¶
　　　　　　蕭塘打鐡百曲御史等涇出力盡勞民¶
　　　　　　安督率¶
　　　湯相　青浦縣尉萬厯十年水災異常巡行田¶
　　　　　　野修築坍毁圩岸督率車救禾稼頗全¶
　　專官議(附/)¶
宋丞相王安石議曰都水監亦恐不可廢今議者顧謂¶
　比三司判官主領之時事日繁費日廣舉天下之役¶
　其半在於河渠堤埽因欲廢之此臣之所未喻也朝¶
<pb:KR2k0070_WYG_007-35b>¶
　廷以爲天下水利領於三司則三司事業不得專意¶
　而河渠堤埽之有當經治而力不暇給故别置都水¶
　監此所謂修廢官也官修則事舉事舉則雖繁何傷¶
　財費則利興利興則雖費何害且所謂舉天下之役¶
　半在河渠堤埽者以爲不當役而役之乎以爲當役¶
　而役之乎以爲不當役而役之則但當察吏之不才¶
　而不當廢監以爲當役而役之則役雖多是乃因置¶
　監故吏得修其職而無廢事也何可以廢監乎且今¶
<pb:KR2k0070_WYG_007-36a>¶
　水土之利患在置官不多而不患其冗也¶
編修王同祖曰王者體國經野設官分職以爲民極唐¶
　虞之時禹作司空以平水土周禮六卿之制有冬官¶
　大司空闕典無攷先儒講論周禮以大司空之屬逸¶
　在五卿若遂師縣師稻人草人之類是也禹之時洪¶
　荒草昧故其任職也專周公之時治定功成故其立¶
　法也備帝王之制爲萬世程憲若此我朝設官大率¶
　因周禮六卿之名取大唐六典之法而恭酌宋元之¶
<pb:KR2k0070_WYG_007-36b>¶
　舊以成一代之規至爲詳且備矣工部所掌都水虞¶
　衡屯田所司可舉而言也外有東南府縣皆有治農¶
　專官府有通判縣有縣丞使嵗時循行阡陌興修水¶
　利以利民田又每遇水災則或勅巡撫都御史等官¶
　治水若正統間侍郎周忱景泰間侍郎李敏天順間¶
　都御史崔恭成化間都御史畢亨𢎞治間都御史何¶
　鑑朱瑄正徳嘉靖間尚書李充嗣是也或特勅尚書¶
　侍郎等官專治水患若永樂間戸部尚書夏原吉𢎞¶
<pb:KR2k0070_WYG_007-37a>¶
　治間侍郎徐貫正徳間都御史俞諫是也或置僉事¶
　於浙江專管蘇松水利則自成化八年始若吳㻞伍¶
　性雷元芳是也至𢎞治中裁革或勅工部郎中或主¶
　事專治水利若𢎞治間主事姚文灝郎中傅潮臧麟¶
　是也至正徳初裁革末年復因水災遣郎中朱衮治¶
　水未幾裁革嘉靖初復勅郎中林文沛治水未幾裁¶
　革迄於今仍以浙江僉事董水利事若蔡乾江良貴¶
　蔡時田玉今朱子和是也自𢎞治以來治水之官或¶
<pb:KR2k0070_WYG_007-37b>¶
　設或罷率無定制故嘉靖初都御史許廷光都給事¶
　中吳巖相繼論列請特設重臣以任治水之責十一¶
　年大理寺左寺丞周鳳鳴疏請設專官治水是皆深¶
　知東南水利所繫不小故惓惓焉論之於朝莫有能¶
　舉而行之者盖水利之官遇水患興修固爲甚急若¶
　嵗豐無虞則坐享優游似爲閒冗故議者輒以爲不¶
　宜專設殊不知思患豫防之䇿要在於平居而乆安¶
　長治之規實由於積習非一朝一夕之所能辦也且¶
<pb:KR2k0070_WYG_007-38a>¶
　東南低下之區嵗有水患但大小不同耳夫苟水勢¶
　不漲未足爲患一遇大水蕩爲巨浸有司相顧束手¶
　無䇿然後縣以聞於府府以聞於撫按撫按會議以¶
　聞於朝事下户部覆議動經旬日比及奏下文移徃¶
　來檢踏災傷又復浹月徐議所以捄荒之䇿官廪不¶
　足繼以處畫處畫不足繼以勸借比及關支餓殍已¶
　十之八九矣然後差官治水量財調役開江濬浦不¶
　亦晚乎是皆官不專設水利之法乆廢一旦倉卒遇¶
<pb:KR2k0070_WYG_007-38b>¶
　災遂不可支以至於此也或曰府縣皆有治農官非¶
　專設乎夫治農官之設固祖宗良法美意但行之既¶
　乆不能無弊職任不專或委以别務賢愚不一或雜¶
　以庸才且工力財用非所能辦不過於嵗時督民修¶
　築疏導應行故事而已又焉足以興大事修大功也¶
　或曰巡撫都御史兼之可也夫巡撫之職固無所不¶
　統但其管轄地方廣大政務浩繁欲其專治水利下¶
　行有司之事亦日不暇給矣或曰今浙江僉事之設¶
<pb:KR2k0070_WYG_007-39a>¶
　專管蘇松水利獨非專官乎是固然也但名雖專管¶
　實則兼治今治所猶在浙江嵗時不過巡行一二次¶
　而已至其文移下行有司視爲末務漫不加省亦不¶
　過取具依准囘申而已如此而謂之專官可乎或曰¶
　郎中主事昔嘗差委治水亦專官也然有事則差事¶
　已則革廢置不常乆暫不定又焉得爲專官乎愚以¶
　爲必如今日僉事之設專管蘇松水利内職則郎中¶
　主事可也外臺則副使僉事可也即於蘇州建立衙¶
<pb:KR2k0070_WYG_007-39b>¶
　門常時住劄其松常鎮嘉湖杭等府不時巡行及浙¶
　東温台寧紹等府瀕海之區海塘堰壩成法具在無¶
　俟興修者則但委有司管輯不必躬親徃閱使得專¶
　於蘇松相時立法若前所言治田治水之事地利有¶
　緩急工程有大小次第舉行以期成效則庶爲專官¶
　矣然又須乆任責成假以嵗月毋徒苟且止辦目前¶
　三載考績視其勛業所就量加旌擢雖復遷官仍其¶
　舊任如此行之既乆則東南之水患庶乎可弭矣何¶
<pb:KR2k0070_WYG_007-40a>¶
　也盖官專而地近則有司知所䇿勵凡有興作期於¶
　必行而無廢閣因循之弊任乆而法著則下民安於¶
　趨赴凡有工役期於必成而無作輟偷惰之虞是則¶
　專官乆任爲今日水利之急務如此其所以量才而¶
　授任者則在於持鈞衡者焉¶
沈&KR1144;曰司空治水古制也東南水國官可不設乎朝¶
　廷軫念國計何嘗不遣而不設哉其不能乆者非朝¶
　廷意也&KR0026;之鹽馬屯田非有重於玉食之地也既設¶
<pb:KR2k0070_WYG_007-40b>¶
　運司又差鹽法御史既設太僕寺行太僕寺苑馬寺¶
　又差巡馬御史各省設按察司屯田官兩直𨽻差巡¶
　屯御史是朝廷豈靳水利一官之設哉且是官也職¶
　在必專專則法有定守任在必乆乆則績可責成觀¶
　之八年胼胝而不一入三過之門可知已而豈謂今¶
　之官水者速如傳舎寄如贅龎者哉其不能專且乆¶
　者惟監司之不相能焉耳昔如文㐮周公天下第一¶
　流人品也其於民情國事真如恫鰥乃身當時治水¶
<pb:KR2k0070_WYG_007-41a>¶
　奏請官屬多非監司所轄御史何永芳一疏盡革之¶
　周公正當旁午之際手足不能一展幸周公方當君¶
　相屬心再疏懇請仍給官屬以畢乃緒以是例之則¶
　今安得不利於帶攝哉又嘗見監司以天下爲己任¶
　如吕公光洵者累疏東南水利力任而勇圖之功竟¶
　不立何哉𤓰期不可逾也今故曰必專官乆任而後¶
　可也¶
兵備叅政東甌王叔杲議曰江南水道湮廢已乆今¶
<pb:KR2k0070_WYG_007-41b>¶
　驟欲開復故道非惟工費無從措處即積土何所安¶
　置民情必有大不堪者惟當乆任專官漸次疏導方¶
　可望其底績官不必以水利爲名惟當以治農爲務¶
　職考前代江南嘗設有營田司誠以田疇之廣衍民¶
　力之勤惰不可無專官以督察之也昔錢鏐以蕞爾¶
　之區惟盡力農事遂致富饒我國家財賦仰給東南¶
　乃惟知責小民供輸而於治農畧不加意誠職之所¶
　未喻或謂小民力田爲生固所自盡添設一官徒以¶
<pb:KR2k0070_WYG_007-42a>¶
　増擾或謂各府縣治農之官未嘗不設而卒未見有¶
　禆於農事夫百姓愚蒙非提撕則日就荒惰官職卑¶
　猥非督察則甘坐鰥曠今州縣治農之官因上無專¶
　督之長漫不知職守爲何事既有臺臣以總轄於上¶
　不可無治農僉事以承奉專督於下夫所謂治農者¶
　非止於水利也如低鄉畏潦則急於築圩岸髙鄉畏¶
　涸則急於濬陂塘幹流病於淤塞也則疏導不可以¶
　不時支流病其分水勢也則堰閘不可以不築以至¶
<pb:KR2k0070_WYG_007-42b>¶
　江湖之旁坍漲不一坍則速爲開除俾小民免虚賠¶
　之苦漲則即爲陞科俾奸豪銷專利之謀此皆治農¶
　之事也州縣之長既苦於政務之繁力不遑及而丞¶
　簿等官勢固有所不能行江南逋負之多雖由於供¶
　輸之繁而實苦於荒區之累皆原於農事之未修也¶
　欲爲財賦根本計誠莫要於設治農專司終嵗帶同¶
　丞貳等官巡行阡陌浮泛江湖問農家之疾苦察田¶
　蕩之利弊時當農隙則督民疏濬築圩農事既興則¶
<pb:KR2k0070_WYG_007-43a>¶
　爲民清查勸相所謂擇可而勞佚道而使小民習以¶
　爲常自不見其擾而反以相安矣昔人謂江南之水¶
　利如人之治身不可使氣血一日之不調職以爲國¶
　家之視江南如富室之視腴産不可使農佃一日不¶
　加勤恤厯考前朝每每數十年間必遭大潦田疇悉¶
　淹上供困匱而後建議遣官治水及遣官既至而水¶
　勢已漸消稍一疏導輒奏平成今其所治之河厯厯¶
　可按悉已漲爲平陸與其修治於變已至之後孰若¶
<pb:KR2k0070_WYG_007-43b>¶
　預防於未變之前與其驟興於一時以爲無筭之費¶
　孰若漸修於平日以成不勞之功哉若官徒以水利¶
　爲名誠恐三時農事既興疏濬稍息居閒無事議者¶
　又目之爲冗員或水利稍治旋復報罷矣誠不若專¶
　設治農官之可乆而有據也¶
　¶
　¶
　三呉水考卷七¶
